\documentclass[12pt,a4paper]{article}

\usepackage[utf8]{inputenc}
\usepackage[T1]{fontenc}
\usepackage{lmodern}
\usepackage[polish]{babel}
%\usepackage{polski}
\usepackage{csquotes}
\setlength{\marginparwidth}{2cm}
\usepackage[colorinlistoftodos,prependcaption,textsize=tiny]{todonotes}
\usepackage{xcolor}
\usepackage{natbib}

\bibliographystyle{papalike}
\setcitestyle{authoryear,open={(},close={)}}

\usepackage{geometry}

\geometry{
 a4paper,
 total={170mm, 257mm},
 left=25mm,
 right=25mm,
 top=25mm,
 bottom=25mm
 }

\usepackage[normalem]{ulem}
\usepackage{hyperref}
%\bibliographystyle{plunsrt}
%\bibliographystyle{plain}

\usepackage{cleveref}

\newcommand{\answer}[1]{\todo[color=blue!40]{#1}}
\newcommand{\reminder}[1]{\todo[color=red!40]{#1}}
\newcommand{\unsure}[1]{\todo[color=yellow!40]{#1}}

%\setlength{\parindent}{0pt}

\begin{document}

\title{KONCEPCJA ROZPRAWY DOKTORSKIEJ}
\author{mgr Michał Kot}
\date{Wrzesień 2022}
\maketitle

\section*{Tytuł rozprawy}

Oczekiwania konsumentów a decyzje producentów na oligopolistycznym rynku dóbr trwałego użytku

\section*{Promotor}

Promotorem rozprawy doktorskiej jest prof. Bogumił Kamiński. Promotorem pomocniczym rozprawy jest dr Przemysław Szufel.

\section{Przedmiot i cel rozprawy}

\textbf{\emph{Przedmiotem rozprawy} jest proces projektowania, planowania produkcji i ustalania cen dóbr trwałych przez firmę funkcjonującą na rynku oligopolistycznym}. W kolejnych akapitach zostaną kolejno wyjaśnione zagadnienia składające się na opis przedmiotu rozprawy, czyli: dobra trwałe, decyzje podejmowane przez firmy oraz rynki oligopolistyczne.

\emph{Dobra trwałe} są rodzajem dóbr konsumpcyjnych, które są używane przez konsumenta w sposób powtarzalny przez dłuższy okres \citep{Diewert2009DurablesIndex}. W zależności od kraju i instytucji, jako dolną granicę przyjmuje się, że minimalna przydatność dobra trwałego to jeden rok \citep{DepartmentofEconomicandSocialAffairs2018Classification2018} lub trzy lata \citep{USDepartmentofCommerce2018DurableGoods}. Wytworzenie produktów tego rodzaju wymaga od producentów poniesienia znaczących kosztów, a dla konsumentów są to produkty drogie \citep{Barsky2005DoVersion}, które zaspokajają potrzeby wyższego rzędu, wyznaczają standard życia i podnoszą jakość życia osób wchodzących w skład gospodarstwa domowego \citep{Brentyn2015ZmianyZycia, Piskiewicz2018ZasobyDomowych}. Przykładami dóbr trwałych są: samochody, urządzenia elektroniczne, artykuły AGD lub zabawki \citep{Mantena2012LiteratureIssues}. 

\emph{W rozprawie rozpatruje się wybrane elementy decyzji podejmowanych przez firmy.} Zakłada się, że projektowanie, planowanie produkcji i ustalanie cen polega na wyborze dokonanym przez odpowiedzialnych w firmie decydentów kolejno odnośnie: cech posiadanych przez produkowane dobra \citep{Swan1970DurabilityGoods, Inderst2008DurableDifferentiation}, wielkości produkcji, czyli liczby wyprodukowanych sztuk dobra \citep{Desai2007ResearchGoods} oraz wysokości oczekiwanej marży \citep{DeCroix1999OptimalOligopoly}, która określa zysk przedsiębiorstwa osiągnięty ze sprzedaży jednostki dobra. 

\emph{Rozpatrywana w rozprawie firma funkcjonuje na rynku oligopolistycznym.} Rynek oligopolistyczny charakteryzuje się występowaniem niewielkiej liczby konkurujących firm, które w przeciwieństwie do rynku doskonale konkurencyjnego, mają wpływ na kształtowanie się ceny dóbr na rynku \citep{Varian2010IntermediateEdition}. W rozprawie zakłada się dodatkowo, że na rozpatrywanym rynku występują dobra heterogeniczne, różniące się od siebie cechami takimi jak np. jakość lub szybkość amortyzacji \citep{Sutton1986}. 

\textbf{\emph{Celem rozprawy} jest wyjaśnienie, w jaki sposób uwzględnienie oczekiwań konsumentów w procesie projektowania, planowania produkcji i ustalania cen dóbr trwałych wpływa na efektywność decyzji podejmowanych przez producentów}. W rozprawie zakłada się, że producenci mają możliwość poznać oczekiwania konsumentów, formułowane w odniesieniu do cech produktów. Jest to czynność wymagająca poniesienia przez firmę dodatkowych nakładów, związanych z przeprowadzeniem badania ilościowego.

Efektywność decyzji producentów oceniana jest poprzez osiągany przez firmę krótkoterminowy zysk. Zysk zdefiniowany jest jako różnica pomiędzy przychodami ze sprzedaży dóbr, a kosztami produkcji i badań konsumenckich, 
jeżeli producent podejmuje działania w celu oszacowania oczekiwań konsumentów. W rozprawie zakłada się, podobnie jak czynią to inni autorzy, że na rozpatrywanym rynku nie występują korzyści skali i koszt krańcowy wytworzenia każdej jednostki dobra w danej jednostce czasu jest stały \citep{Desai2007ResearchGoods, Chen2013WhenFirms}. Co więcej, średni koszt produkcji jest niemalejącą funkcją jakości i nierosnącą funkcją szybkości amortyzacji wytwarzanego dobra.

Środkiem do osiągnięcia postawionego celu rozprawy, jest stworzenie modelu oligpolistycznego rynku dóbr trwałych, składającego się z firm i konsumentów. Model rynku jest niezbędnym elementem proponowanej rozprawy, ponieważ będzie on odwzorowywał mechanizmy: ustalania przez firmy cech dóbr, wyboru wielkości produkcji i ustalania cen; podejmowania przez konsumentów decyzji zakupowych; wymiany handlowej na rynku pierwotnym; wymiany informacji pomiędzy konsumentami i aktualizacji oczekiwań oraz wymiany handlowej na rynku wtórnym. Odwzorowanie tych mechanizmów pozwoli na zbadanie zależności pomiędzy decyzjami firm oraz osiąganym zyskiem, co w rezultacie umożliwi osiągnięcie założonych celów rozprawy i weryfikację sformułowanych hipotez badawczych. 

\section{Zakres i kontekst rozprawy}

Przedstawiony w rozprawie problem jest ważny z czterech powodów, które zostaną przedstawione w kolejnych podrozdziałach.

% Struktura rynku - oligopol

\subsection{Strategiczne intrakcje pomiędzy producentami}

\textbf{Jak wskazują w swoim artykule Mantena i inni (\citeyear{Mantena2012LiteratureIssues}), jednym z trzech kluczowych kierunków dalszego rozwoju literatury skupiającej się na dobrach trwałych jest problem konkurencji pomiędzy producentami}. 
Wspominany artykuł ma charakter przeglądowy i w ramach omówienia dominujących w literaturze przedmiotu trendów wskazuje, że większość artykułów dotyczących rynków dóbr trwałych rozpatruje jedynie problem producenta-monopolisty. W rezultacie badania te w większości pomijają aspekt konkurencji pomiędzy producentami. Tym samym, w rozprawie poszerzany jest zakres badań nad rynkami dóbr trwałych poprzez uwzględnienie istnienia strategicznych interakcji pomiędzy producentami. 

W rzeczywistości na wielu rynkach dóbr trwałych występuje więcej niż jeden wytwórca i uwzględnienie w badaniu strategicznej interakcji pomiędzy producentami pozwala lepiej zrozumieć zachowanie rynku jako całości oraz poszczególnych graczy \citep{Tirole1988TheTirole}. Przykładami oligopolistycznych rynków dóbr trwałych, w zależności od liczby producentów, są rynki gdzie występuje: \begin{itemize}
    \item dwóch producentów: np. na rynku konsol do gier: Sony oraz Microsoft;
    \item trzech producentów: np. na rynku producentów samolotów: Boeing, Airbus i McDonnell-Douglas \citep{Driskill2001DurableOligopoly}
    \item więcej niż trzech producentów: np. na rynku telefonów komórkowych, sprzętu RTV, sprzętu AGD \citep{Driskill2001DurableOligopoly}.
\end{itemize}

W kolejnych akapitach zostaną kolejno opisane wybrane modele oligopolu oraz następnie zostanie przytoczona literatura skupiona na oligopolistycznych rynkach dóbr trwałych. \newline

\emph{Rynki oligopolistyczne są przedmiotem badań już od XIX w. Pierwsze próby analizy rynków, na których konkuruje ze sobą najczęściej dwóch graczy, należały do Antoine'a Augustina Cournota i Josepha Bertranda} \citep{Varian2010IntermediateEdition}. Rozwinięciem tych modeli były modele: Stackelberga, Hotellinga i Salopa. Modele te zostaną kolejno omówione w kolejnych akapitach. \newline

W swoim modelu Cournot zakładał istnienie firm produkujących homogeniczne dobro. W klasycznym przykładzie omawiany jest zazwyczaj problem duopolu. Obie firmy mają stałe krańcowe koszty produkcji, które mogą się różnić, oraz posiadają siłę rynkową, tj. ich działania skutkują zmianami cen na rynku, ale żadna z firm nie może dowolnie ustalić ceny swojego dobra. Zamiast tego, celem obu firm jest maksymalizacja zysku poprzez zmianę wielkości produkcji. 

Najważniejsze założenie modelu Cournot, mające wpływ na charakter strategicznej interakcji pomiędzy producentami, mówi, że w momencie podejmowania decyzji producent uznaje wielkość produkcji wybraną przez firmę konkurencyjną jako stałą. Co więcej, obaj producenci podejmują decyzje jednocześnie.

Rozwiązanie modelu Cournota polega na konstrukcji funkcji odpowiedzi przez obu graczy. Funkcje odpowiedzi są optymalnymi działaniami danego producenta, w zależności od działań firmy konkurencyjnej. Równowaga w modelu Cournota polega na znalezieniu punktu przecięcia funkcji odpowiedzi obu graczy \citep{Tirole1988TheTirole}. \newline

Podobnie do modelu Cournota, w modelu Bertranda również zakłada się istnienie dwóch firm produkujących homogeniczne dobro. Istotną różnicą występującą w modelu Bertranda jest za to zdolność firm do ustalania cen, a nie wielkości produkcji. Produkcja obu firmy cechuje się stałymi kosztami krańcowymi, równymi dla wszystkich graczy. Obaj gracze podejmują decyzje jednocześnie i dla uproszczenia zakłada się, że ich możliwości produkcyjne pozwalają na zaspokojenie całego popytu.

Natychmiastowy wniosek z analizy założeń modelu Bertranda mówi, że firma która ustali niższą ceną za homogeniczne dobro przejmie całość rynkowego popytu, podczas gdy popyt na dobro drugiej firmy zaniknie. Strategia równowagi w modelu Bertranda polega na ustaleniu przez obu graczy ceny równej kosztowi krańcowemu i w rezultacie na podziale popytu rynkowego na dwie równe połowy pomiędzy obu graczy.

Krytyka modeli Cournota i Bertranda, wskazuje na ich przyjęte przez ich autorów daleko idące założenia, przede wszystkim istotną kwestię homogeniczności dobra. W rzeczywistości, firmy konkurują ze sobą nie tylko za pomocą cen, ale przede wszystkim za pomocą zróżnicowania cech dóbr i prób odróżnienia swojego produktu od jego odpowiedników \citep{Motta1993EndogenousCompetition,Matsubayashi2007PriceIntegration}.  \newline

Rozwinięciem modelu Cournota jest model Heinricha von Stackelberga. Podobnie do oryginalnego modelu, także w podejściu Stackelberga firmy wybierają wielkość produkcji. Istotną różnicą jest kolejność podejmowania decyzji przez firmy. Zamiast jednoczesnego wyboru wielkości produkcji, Stackelberg podzielił firmy na lidera i następcę. Lider podejmuje decyzję jako pierwszy, a jako drugi wielkość produkcji wybiera następca. 

Rozwiązanie problemu Stackelberga jest możliwe dzięki zastosowaniu indukcji wstecznej i znalezieniu równowagi Nasha w podgrach. Zgodnie z tą metodą, najpierw rozwiązywany jest problem następcy, w którym obserwuje on podjęty już i niezmienny wybór lidera. Następnie, dla oczekiwanego zachowania następcy, rozwiązywany jest problem lidera w momencie pierwszym \citep{Osborne1994ATheory}.   \newline

Przykładem modelu rynku oligopolistycznego, na którym występuje zróżnicowanie cech dóbr jest model Harolda Hotellinga \citep{Hotelling1929StabilityCompetition, Tirole1988TheTirole}. W swoim modelu autor zobrazował problem wyboru konsumenta poprzez umieszczenie konsumentów na odcinku i dwóch producentów na końcach tego odcinka. Dystans dzielący producentów odzwierciedla w modelu zróżnicowanie cech ich produktów, tj. im producenci są dalej od siebie, tym bardziej zróżnicowane są ich produkty. Producenci mogą oferować konsumentom tylko jedno dobro. Konsumenci wybierają jedno z dwóch dóbr maksymalizując swoją nadwyżkę. Nadwyżka konsumenta jest to użyteczność z konsumpcji dobra pomniejszona o cenę tego dobra i koszt transportu wynikający z odległości dzielącej pozycję konsumenta od pozycji producenta (w oryginalnym przykładzie, koszt rośnie kwadratowo wraz ze wzrostem odległości). Metoda rozwiązania problemu producentów, który polega na wyborze optymalnych cen dóbr, polega na znalezieniu konsumenta, dla którego jest obojętne, który produkt wybierze, gdyż oba wiążą się z identycznym poziomem nadwyżki. Wtedy, wszyscy konsumenci leżący bliżej danego producenta niż konsument indyferentny stanową grupę kupujących produkty tego producenta. 

W przypadku jeśli decyzja o wyborze miejsca na odcinku należy do producenta, problem staje się dwustopniowy. W kroku pierwszym producenci wybierają lokalizację, a następnie w kroku drugim podejmują decyzję odnośnie cen produktów. Podobnie jak w przypadku modelu Stackelberga, znalezienie rozwiązania wymaga wykorzystania indukcji wstecznej. Optymalną decyzją producentów, obserwowaną w przypadku kwadratowo rosnących kosztów transportu, jest wyznaczenie swoich lokalizacji na końcu odcinka, czyli dążenie do maksymalnego zróżnicowania. Taka strategia pozwala im na dyktowanie wyższych cen niż w przypadku dóbr homogenicznych \citep{dAspremont1979OnCompetition}. Tirole wskazuje, że nie jest to strategia pożądana z punktu widzenia optimum społecznego, gdyż konsumenci są w stanie poświęcić część zróżnicowania produktu w zamian za niższą cenę dóbr \citep{Tirole1988TheTirole}. W hipotetycznym przypadku jeśli konkurencja cenowa nie byłaby możliwa, na przykład na skutek ustalenia przez regulatora ceny minimalnej, to optymalną decyzją producentów jest wybór lokalizacji w połowie długości odcinka.  \newline

Rozwinięciem modelu Hotellinga jest model Salopa, w którym autor umieścił producentów i konsumentów na okręgu, a nie na odcinku \citep{Salop1979MonopolisticGoods}. Podobnie do pierwotnego modelu, Salop założył, że producenci oferują konsumentom tylko jedno dobro. Celem autora było zbadanie liczby firm na rynku, na którym występuje zróżnicowanie jakości produktów. Producenci mogą dołączać do rynku, a koszt dołączenia jest znany i stały. Producenci będą decydować się na dołączenie do rynku tak długo, jak długo możliwe jest osiągnięcie dodatnich zysków. Wyniki autora wskazują, że liczba producentów na rynku jest rosnącą funkcją kosztów transportu dóbr i malejącą funkcją kosztów dołączenia do rynku. Długoterminowa cena równowagi rośnie, wraz ze wzrostem kosztów transportu i kosztów dołączenia do rynku. Podobnie do modelu Hotellinga, koszty transportu mogą być utożsamiane ze zróżnicowaniem jakości produktów na rynku. Stąd, im wyższe zróżnicowanie produktów występujących na rynku, tym wyższe ceny są dyktowane przez producentów. Autor zauważa, że liczba producentów dołączających do rynku w równowadze jest zbyt wysoka, niż społeczne optimum, co wynika z rozbieżnych celów producentów i społeczeństwa. Dołączanie nowych firm jest społecznie pożądane, bo pozwala ograniczyć koszty transportu. Z drugiej strony, dołączanie do rynku z punktu widzenia firm jest zyskowne, gdyż mogą one przejmować popyt firm już istniejących na rynku \citep{Tirole1988TheTirole}. Ważnym założeniem, które skutkuje takim zachowaniem rynku jest możliwość oferowania przez producenta tylko jednego rodzaju dobra. W rzeczywistości firma istniejąca na rynku może tworzyć nowe produkty lub marki i w ten sposób przeciwdziałać dołączeniu do rynku przez nowych graczy. \newline

\emph{Jak wspomniano, w literaturze skupiajacej się na badaniu rynków trwałych dominuje podejście zakładające występowanie jednego producenta-monopolisty}. Istnieje jednak kilka przykładów badań, gdzie autorzy badali różne aspekty funkcjonowania producentów dóbr trwałych konkurujących ze sobą na rynku oligopolistycznym. Wyniki otrzymywane dla problemu oligopolu różnią się w istotny sposób od wyników dla problemu monopolisty. Na przykład, \citet{Carlton1989MarketIndustries} wskazują, że producent funkcjonujący na rynku oligopolistycznym wybiera sprzedaż oraz leasing swoich dóbr, w przeciwieństwie do procenta-monopolisty, który całość swojej produkcji dzierżawi by unikąć zjawiska opisanego przez Coase'a (\citeyear{Coase1972DurabilityMonopoly}). Jest tak, ponieważ sprzedaż dobra trwałego pozwala producentowi zdobyć część rynku, natomiast dzierżawa niesie za sobą ryzyko szybkiej utraty pozycji rynkowej, gdyż w kolejnych okresach konsumenci mogą elastycznie wybierać pożądane produkty. Wybrane artykuły dotyczące oligopolistycznych rynków dóbr trwałych zostaną omówione w kolejnych akapitach.  \newline

\citet{Desai1999CompetitionSelling} szukali przyczyn zróżnicowania liczby sprzedanych i dzierżawionych produktów na różnych rynkach dóbr trwałych. W tym celu przedstawili dwuokresowy model oligopolu, gdzie producenci wybierają poziom produkcji i frakcję wolumenu produkcji jaką chcą dzierżawić (pozostały wolumen produkcji jest przez nich sprzedawany). W równowadze na rozpatrywanym rynku, producenci wybierają albo sprzedaż całości posiadanych zapasów lub wybierają strategię łączącą sprzedaż i dzierżawę, ale nigdy nie decydują się na leasing wszystkich produktów. Przyczyną takiego zachowania firm jest wpływ leasingu dóbr na późniejsze rozpatrywane okresy: leasing zmniejsza wolumen produkowanych nowych dóbr, bo producent musi najpierw sprzedać używane produkty poleasingowe. Niższa produkcja nowych dóbr skutkuje utratą udziałów rynkowych przez firmę, a siła tego efektu rośnie wraz ze wzrostem poziomu konkurencyjności rynku, mierzonej podobieństwiem oferowanych produktów.

\citet{DeCroix1999OptimalOligopoly} badał optymalne decyzje producentów odnośnie ustalania cen, trwałości i ubezpieczenia. W swoim modelu zakładał istnienie wielu firm, z których każda ustala cenę oferowanego produktu, liczbę okresów objętych gwarancją i prawdopodobieństwo zepsucia się produktu. Wnioski autora wskazują, że firma może podejmować decyzje o ubezpieczeniu i trwałości produktu niezależnie od poziomów cen, oraz decyzji wszystkich firm konkurencyjnych. Oprócz tego struktura populacji konsumentów pod względem stosunku do ryzyka ma decydujący wpływ na wybór przedsiębiorstwa odnośnie ubezpieczenia i trwałości produktu.

\citet{Driskill2001DurableOligopoly} badał problem duopolu, gdzie obaj producenci mogą albo sprzedawać, albo dzierżawić produkty. W przypadku sprzedaży, autor założył, że producenci napotykają rosnące koszty produkcji, a dobra się starzeją po to, by konsumenci mogli oczekiwać powolnego dostosowywania się cen do długoterminowego poziomu równowagi. W tym ujęciu, poziom produkcji w badanym duopolu jest niższy niż w przypadku konkurencji doskonałej. W przypadku leasingu, gdzie jak zauważył autor oczekiwania konsumentów nie są tak istotne jak w przypadku sprzedaży, nie występuje założenie o starzeniu się dóbr i rosnących kosztach produkcji. W tym ujęciu, wolumen produkcji w duopolu nadal jest niższy niż w przypadku rynku doskonale konkurencyjnego, ale przewyższa poziom produkcji obserwowany na rynku monopolistycznym. 

\citet{Esteban2007DurableAutomobiles} badali wpływ rynków wtórnych na zachowanie producentów na rynku pierwotnym, który zgodnie z założeniem autorów był rynkiem oligopolistycznym. Pomimo, że struktura rynku pierwotnego nie stanowiła głównego obszaru zainteresowań badawczych autorów, to zaproponowany przez nich model oligopolu posiadał ciekawą właściwość. W ich modelu, zyski producentów były uzależnione od ich decyzji odnośnie wolumenu produkcji w przeszłości, teraźniejszości i przyszłości, a także od analogicznych decyzji wszystkich producentów konkurencyjnych. W celu uproszczenia problemu, autorzy założyli, że firma powinna brać pod uwagę jedynie zmienne z przeszłości, które nadal mają istotny wpływ na osiągany przez nie zysk, czyli w praktyce, wolumen używanych dóbr, które nadal pozostają w obrocie na rynku wtórnym. 

\citet{Sagasta2015PurchaseOligopolies} badali wpływ dopłat do zakupu dóbr trwałych w dwuokresowym modelu duopolu, w którym obaj producenci wytwarzają homogeniczne dobro trwałe. W swoim artykule autorzy założyli, że wszyscy uczestnicy rynku posiadają pełną informację o wszystkich produktach, nie występuje deprecjacja jakości dobra, konsumenci nie dyskontują przyszłości oraz koszt krańcowy produkcji jest równy zero. Producenci jednocześnie w każdym okresie ustalają wielkość produkcji oraz wybierają jaka część produkcji zostanie przeznaczona na sprzedaż. Konsumenci otrzymują od regulatora (lub rządu) dopłaty do zakupu lub dzierżawy dóbr trwałych.
Wyniki autorów wskazują, że zwiększanie dopłat do zakupu dóbr i obniżanie dopłat do dzierżawy dóbr zwiększają konkurencyjność rynku i obniżają siłę rynkową producentów w oligopolu. Co więcej, efekt jednoczesnej zmiany dopłat rządowych do zakupu i dzierżawy dóbr jest trudny do przewidzenia i zależy od konkretnego przypadku - wpływ zmian może się wzajemnie znosić lub wzmacniać. Artukuł \citet{Sagasta2015PurchaseOligopolies} wpisuje się w szerszy nurt badania wpływu regulacji rządowych na rynku dóbr trwałych, dotyczących w szczególności opodatkowania nadmiernych emisji szkodliwych substancji podczas produkcji i nakładania akcyz \citep{Goering1996TaxationDurable, Goering1999EmissionsOligopoly, Goering2012TaxationBehavior, Chen2010DoMarket}.

\citet{Caylor2018SignalingOligopoly} badał wpływ informowania konsumentów przez producenta o nadchodzącej premierze nowego produktu. Problem badawczy został przez autora osadzony na rynku dóbr trwałych, który jest duopolem, na którym występuje zróżnicowanie jakości dóbr - autor wykorzystał sposób prezentacji tego problemu zaczerpnięty z pracy Hotellinga \citep{Hotelling1929StabilityCompetition}. Autor rozpatrywał dwa przypadki: w pierwszym informacja o przygotowywaniu ulepszonej wersji produktu jest publicznie znana; a drugiej jest ona znana tylko producentowi, który może ją sygnalizować konsumentom. Producent ma dwie możliwości sygnalizowania wprowadzenia na rynek lepszej wersji produktu: poprzez bezpośrednie ogłoszenie lub za pomocą ruchów cenowych. Wyniki osiągnięte przez autora wskazują, że producentowi zawsze powinno zależeć na ogłaszaniu wprowadzania nowych dóbr na rynek. W zależności od stopnia zróżnicowania produktów na rynku, powinien on wykorzystywać sygnalizowanie poprzez cenę w przypadku niskiego zróżnicowania, lub sygnalizowanie bezpośrednie w przypadku wysokiego zróżnicowania. Skłonność producentów do inwestowania w poprawę jakości swoich produktów jest wyższa, gdy informacja o nowych produktach jest sygnalizowania, ale nie jest powszechnie znana. 

%Podsumowując, pomimo dominującej roli literatury dotyczącej monopoli na rynkach dóbr trwałych, niektórzy autorzy poruszają w swoich badaniach również problemy związane z konkurencją pomiędzy producentami dóbr trwałych. Zgodnie z najlepszą wiedzą autora, brak jest jednak modeli obrazujących jednoczesną konkurencję oligopolistyczną, opartą o cechy produktu, wielkość produkcji oraz cenę, które w proponowanej rozprawie są wynikiem endogenicznych decyzji producentów.

% Rynki dóbr trwałych

\subsection{Specyfika rynku dóbr trwałych}

\textbf{Rynki dóbr trwałych posiadają specyficzne cechy, które powodują, że proces projektowania dóbr, planowania produkcji i ustalania cen przez operujące tam firmy jest utrudniony}. Po pierwsze, decyzje podejmowanie są przez firmy na początku procesu produkcyjnego, natomiast ich efekt obserwowany jest już po zakończeniu tego procesu \citep{Desai2007ResearchGoods}. Po drugie, funkcjonowanie rynku pierwotnego dóbr trwałych często prowadzi do powstania rynku wtórnego, na którym konsumenci posiadający produkty odsprzedają je innym konsumentom. Kierunek oraz siła wpływu, jaki istnienie rynku wtórnego wywiera na zyski osiągane przez producenta zależy od wielu czynników, m.in. trwałości produktów, liczby firm, oczekiań i zróżnicowania preferencji konsumentów \citep{Rust1986WhenGoods, Chen2013WhenFirms}. Po trzecie, wybory których dokonują konsumenci powstają w warunkach asymetrii informacji pomiędzy stroną sprzedającą a kupującą \citep{Akerlof1970TheMechanism, Hendel1999InterferingMarkets}. Proponowana rozprawa obejmuje wszystkie przytoczone specyficzne cechy rynków dóbr trwałych, w przeciwieństwie do obecnych w literaturze modeli skupiających się na wybranych aspektach problemu. Odwzorowanie tych aspektów łącznie podnosi precyzję osiągniętych wyników oraz z punktu widzenia firmy podnosi użyteczność sformułowanych rekomendacji. Co więcej, możliwość opcjonalnego wyłączenia pojedynczych modułów systemu, pozwoli zbadać odporność osiągniętych wyników na zmianę uwarunkowań rynkowych.

Oprócz kwestii luk w literaturze problemu, podejmowany problem jest ważny również z uwagi na rosnące wydatki polskich konsumentów przeznaczane na zakup dóbr trwałych. W 2021 roku rynek dóbr trwałych w Polsce osiągnął wartość około 50 miliardów złotych \citep{Noga-Bogomilski2022GfK:Polsce}. Oprócz tego, nasycenie gospodarstw domowych dobrami trwałymi w Polsce rośnie z roku na rok i w 2018 roku wynosiło ponad 90\% w przypadku takich dóbr jak: odbiornik telewizyjny, telefon komórkowy czy pralka \citep{Borowska2020KonsumpcjaPolsce}. \newline

% Przegląd literatury o durable goods
Literatura ekonomiczna związana z badaniem rynków dóbr trwałych rozwija się od lat 70-tych XX wieku w trzech głównych kierunkach, które zostaną przedstawione w kolejnych akapitach. Jak wskazuje Mantena \citep{Mantena2012LiteratureIssues}, ekonomiści badający rynki dóbr trwałych skupiają się w swoich pracach na tworzeniu modeli wyjaśniających obserwowane zjawiska i znajdowaniu odpowiedzi na pytania o ekonomiczną efektywność działań producentów i konsumentów. Podstawowymi miarami, które są wykorzystywane do opisu efektywności działań podmiotów gospodarczych jest nadwyżka producenta i nadwyżka konsumenta. W zależności od autora i przyjętego podejścia oraz specyfiki badanego problemu, precyzyjne definicje nadwyżki mogą się różnić, ale zazwyczaj są to: zysk, w przypadku nadwyżki producenta i różnica pomiędzy skłonnością do zapłaty (ang. \textit{willingness to pay}) i ceną produktu, w przypadku nadwyżki konsumenta.  \newline

\textit{Kierunek pierwszy}, związany z problemem wyznaczenia przez firmy optymalnej trwałości dóbr, został zapoczątkowany przez serię artykułów Petera Swana (\citeyear{Swan1970DurabilityGoods, Swan1971TheMonopoly, Swan1972OptimumObsolescence}). W tych artykułach autor porównywał decyzje odnośnie trwałości produkowanych dóbr, podejmowanie przez monopolistę oraz firmę działającą na rynku konkurencyjnym. Wnioski autora wskazywały, że niezależnie od poziomu konkurencyjności rynku, optymalną decyzją producenta nie jest obniżenie trwałości, a jest nią ustalenie trwałości produktu na poziomie społecznie optymalnym. Artykuły te stanowiły polemikę autora z wynikami innych badaczy, którzy zwracali uwagę na istnienie zjawiska \textit{planned obsolence}, czyli celowego obniżania trwałości dóbr przez producentów w celu podniesienia częstotliwości zakupów \citep{Martin1962MonopolyGoods, Kleiman1966TheGoods, Levhari1969DurabilityMonopoly, White1969ThePeriod, Schmalensee1970RegulationGoods}. Kluczowe założenie Swana dotyczyło pełenj substytucyjności starych i nowych produktów. W swoim podejściu autor zakładał, że określona liczba używanych produktów stanowi idealny substytut nowego, pełnowartościowego dobra, co jak określa \citet{Waldman2003DurableMarkets}, stanowi założenie nierealistyczne.
Późniejsi autorzy badali stabilność wyników osiągniętych przez Swana poprzez weryfikację założeń przyjętych przez autora np. identyczna stopa dyskontowania przyszłości przez firmy i konsumentów \citep{Barro1972MonopolyDepreciation}, wprowadzenie umów naprawy lub wymiany produktów \citep{Su1975DurabilityReconsidered}.

Autorzy zajmujący się problemem trwałości dóbr w późniejszych latach, wbrew wynikom badań Swana, podkreślali zyskowność strategii opartej o \textit{planned obsolence}, czyli rozmyślne, sztuczne obniżanie trwałości dóbr. Ich zdaniem sztucznie obniżona trwałość zmusza konsumentów do częstszego, niż w przypadku zachowania normalnej trwałości, kupowania dóbr \citep{Desai1998LeasingFirm, Hendel1999InterferingMarkets, Fishman2000ProductMonopoly}. Przyczyną osiągania odmiennych wyników przez wymienionych autorów jest, opisany w kolejnej części tego rozdziału, problem niespójności czasowej decyzji producenta, który został pominięty przez Swana \citep{Bulow1986AnObsolescence}.

\citet{Slade2006MadeAmerica} przedstawił empiryczne przykłady firm, które obniżały sztucznie trwałość oferowanych dóbr, jak na przykład Xerox lub Kodak. Z drugiej strony \citet{Bulow1986AnObsolescence} przedstawił sytuację, gdy producentowi opłaca się zwiększać trwałość dóbr: zwiększanie trwałości produktów, zdaniem autora, jest skutecznym sposobem przeciwdziałania wchodzeniu na rynek nowych graczy. Następnie \citet{Agrawal2016TheGoods} przywoływał przykłady firm, które działały odmiennie niż Kodak lub Xerox i dostosowywały proces produkcji, używane materiały i politykę gwarancyjną tak, by zwiększać przydatność i trwałość swoich produktów. Jako przykłady takiego działania autor wymienił firmę motoryzacyjną BMW oraz producenta zegarków Patek Philippe. Zdaniem autora, przyczyny takiego zachowania firm wynikają ze specyficznych dążeń i oczekiwań ich klientów. Konsumenci szukają w przypadku produktów takich jak BWM czy Patek Philippe wyjątkowości, co pozwala producentowi na zaspokojenie ich potrzeb poprzez połączenie wysokiej trwałości z wysokim poziomem marż i niskim wolumenem produkcji.
W ostatnich latach Alev \citep{Alev2020ExtendedProducts} badał wpływ wprowadzania regulacji dotyczących utylizacji zużytych produktów na decyzje producentów. Zgodnie z jego wynikami, wzrost kosztów recyklingu dóbr również zmusza producenta do podnoszenia trwałości. 

Podsumowując, pomimo niewątpliwego wkładu Swana w rózwój badań nad trwałością dóbr trwałych, jego wyniki zostały podważone w późniejszych latach przez innych autorów. Zastrzeżenia budziły założenia przyjęte przez Swana (\citep{Waldman2003DurableMarkets}) oraz przedstawione empiryczne i teoretyczne kontrprzykłady. Jak wskazano, muszą zaistnieć specyficzne uwarunkowania rynkowe, np. konsumenci poszukujący dóbr prestiżowych, by producenci zachowywali się zgodnie z rezultatami osiągniętymi przez Swana. \newline

\textit{Rozwój w drugim kierunku}, został zapoczątkowany arykułem Ronalda Coase, który zwrócił uwagę na niespójność czasową decyzji monopolisty operującego na rynku dóbr trwałych (ang. \textit{Coase conjecture}), która może prowadzić do utraty jego siły rynkowej \citep{Coase1972DurabilityMonopoly}. W swoim modelu, Coase zakładał istnienie dobra o nieskończonej trwałości i populacji heterogenicznych konsumentów, którzy w różny sposób wyceniają oferowane dobro. Oprócz tego autor zakładał, że konsumenci nie mogą odsprzedawać posiadanych dóbr. Monopolista-producent dobra trwałego funkcjonujący na tym rynku, chcąc maksymalizować zysk, powinien najpierw ustalić wysoką cenę dobra, która będzie akceptowalna dla konsumentów, którzy są skłonni ją zapłacić. W kolejnych okresach, monopolista powinien stopniowo obniżać cenę, by kolejni konsumenci o coraz niższych wycenach dokonywali zakupów. Strategia ta nazywana jest strategią \textit{prestiżową} lub strategią \textit{spijania śmietanki} (ang. \textit{price skimming}). Konsumenci o wysokich wycenach, przewidując takie zachowanie monopolisty, nie będą nabywać dobra po wysokich cenach i będą oczekiwać na spadek cen, zmuszając producenta w danym okresie do konkurowania z samym sobą w kolejnych okresach. Monopolista może przeciwdziałać takiemu zachowaniu konsumentów i częściowo ograniczyć utratę siły rynkowej poprzez ustanowienie cen poniżej poziomu optymalnego, przy których konsumentom o wysokich wycenach dobra obojętne jest czekanie na jego zakup lub nie. Oprócz tego, monopolista może zobowiązywać się do utrzymywania w przyszłości cen na niezmienionym poziomie lub do zaprzestania dalszej produkcji tak, by skłonić konsumentów do natychmiastowej decyzji. Obietnica utrzymywania cen na niezmienionym poziomie jest w literaturze ekonomicznej uznawana za niemożliwą do spełnienia i stąd, nierealistyczną z punktu widzenia konsumentów \citep{Mantena2012LiteratureIssues}.

\citet{Bulow1982Durable-GoodsMonopolists} przedstawił formalny dowód mechanizmu opisanego przez Coase'a. Autor wskazywał, że metodą uniknięcia tego problemu przez producenta może być dzierżawa produktu, zamiast jego sprzedaży. Autor argumentował, że producent dobra trwałego, który je dzierżawi nie różni się od producenta dobra nietrwałego, który swój produkt sprzedaje. W swoim badaniu autor przedstawił dwuokresowy model rynku niestarzejących się dóbr trwałych, na którym działa producent-monopolista. Autor założył, że producent może być albo sprzedawcą dobra, albo jego leasingodawcą oraz, że istnieje rynek wtórny. Wyniki osiągnięte przez Bulowa dla tych dwóch typów producentów różnią się od siebie na korzyść producenta-dzierżawcy, który osiąga wyższe zyski. Przyczyna tego zjawiska leży w oczekiwaniach konsumentów i cenie, jaką są oni skłonni zapłacić za dobro. W przypadku producenta-leasingodawcy, który wyprodukował zbyt wiele jednostek dobra, straty z tytułu spadku wartości dóbr wynikających z nadpodaży są ponoszone przez niego, bo przez cały czas to on jest formalnym właścicielem produktów. W przypadku producenta-sprzedawcy, nadpodaż dotyka konsumentów, który kupili dobro i stąd, producent nie jest skłonny do brania pod uwagę konsekwencji zbyt wysokiej produkcji. Konsumenci, którzy są świadomi tej różnicy, będą skłonni zapłacić więcej za dobro dzierżawione, gdyż mogą oczekiwać niższego poziomu produkcji i mniejszego spadku wartości posiadanego produktu, który chcieliby odsprzedać na rynku wtórnym.

Warto podkreślić, że badanie i wyniki Bulowa odnosiły się nie tylko do mechanizmu niespójności czasowej decyzji monopolisty, ale również do wyników Petera Swana dotyczących wyboru trwałości produktów. Bulow zauważył, że tylko producent dobra trwałego, który je dzierżawi, będzie skłonny by produkować dobro tak trwałe, jak producenci na rynku doskonale konkurencyjnym. Producent, który sprzedaje dobro będzie skłonny produkować dobro o niższej trwałości, bo dzięki temu upodabnia się on do producenta-leasingodawcy i dzięki temu, może osiągnąć wyższe zyski. 

\citet{Stokey1981RationalPricing} badała wpływ długości okresu pomiędzy kolejnymi transakcjami na zyski osiągane przez producenta. Jej wyniki wskazują, że wraz ze zmniejszaniem się długości tego okresu zyski producenta spadają, granicznie osiągając poziom zysków producenta funkcjonującego na rynku doskonale konkurencyjnym. Jeśli zaś okres gdy poziom zapasów jest stały wydłuża się, siła rynkowa oraz zyski producenta rosną, ostatecznie osiągając poziom zysków monopolisty.

\citet{Bagnoli1989Durable-GoodsDemand} zauważyli, że mechanizm spadku cen opisany przez Coase'a istnieje tylko wtedy, gdy konsumenci nabywają produkty. Dlatego jeśli wszyscy konsumenci będą oczekiwać spadku cen i wstrzymają konsumpcję, to spadek cen nie zaistnieje. Zgodnie z tą obserwacją, monopolista może wykorzystać w pełni swoją siłę rynkową i, w nieskończonym horyzoncie czasowym, sprzedawać dobro kolejnym konsumentom jeśli będzie umiejętnie, stopniowo obniżał cenę. Oprócz założenia o nieskończonym horyzoncie czasowym, autor założył również pełną informację producenta o cenach rezerwacji konsumentów i istnienie skończonej liczby nabywców .

Niektórzy autorzy wskazują, że monopolista może przeciwdziałać utracie siły rynkowej w sytuacji gdy konsumenci zmuszeni są na ponowne nabywanie produktów z powodu ich starzenia i utraty jakości \citep{Bond1984DurableSales}; gdy obecne decyzje konsumentów zależą od efektów ich przeszłych decyzji i reputacji producenta \citep{Ausubel1989ReputationMonopoly}; gdy firma gwarantuje najniższą cenę \citep{Butz1990Durable-GoodProvisions}; gdy firma wprowadza nową wersję produktu na rynek \citep{Waldman1996DurableMatters}; gdy firma ogranicza produkcję \citep{Kahn1986TheCosts, McAfee2008CapacityConjecture}; gdy wyceny produktów dokonywane przez konsumentów zmieniają się w czasie \citep{Biehl2001Durable-GoodsValues, Garrett2016IntertemporalValues}; lub przy zmianie metody produkcji na bardziej efektywną \citep{Karp1996TheMonopoly, Kutsoati2005TheMonopolist}. Ponadto, wielu autorów pokazuje, że monopolista może uniknąć zmniejszenia siły rynkowej oferując zróżnicowane jakościowo produkty \citep{Takeyama2002StrategicMonopoly, Inderst2008DurableDifferentiation, Hahn2006DamagedGoods, Nava2019DifferentiatedConjecture}.

Podsumowując, problem niespójności czasowej decyzji producenta, na który jako pierwszy zwrócił uwagę Ronald Coase, w istotny sposób wpływa na zachowanie konsumentów, oraz strategię producenta. Późniejsi autorzy wskazywali metody przeciwdziałania utracie siły rynkowej, poprzez zwiększenie wiarygodności producenta i wprowadzenie wiążących gwarancji; dzierżawę produktów; zmianę technologii i wprowadzanie nowych wersji produktów lub różnicowanie jakości dóbr. \newline

\textit{Trzeci kierunek} rozwoju literatury ekonomicznej badającej rynek dóbr trwałych związany jest z problemem asymetrii informacyjnej obserwowanej na rynku wtórnym, na którą zwrócił uwagę George Akerloff \citep{Akerlof1970TheMechanism}. W swoim artykule autor przedstawił mechanizm, zgodnie z którym istnienie asymetrii informacyjnej pomiędzy sprzedającymi, którzy znają prawdziwe cechy sprzedawanych dóbr a kupującymi, którzy ich nie znają, prowadzi w rezultacie do braku popytu na dobro i załamania rynku.

Rozwinięciem problemu przedstawionego przez Akerloffa był artykuł Hendela i Lizzeriego (\citeyear{Hendel1999InterferingMarkets}), w którym autorzy badali wpływ asymetrii informacyjnej nie tylko na rynku wtórnym, ale również na rynku pierwotnym. W klasycznym modelu Akerlofa, pomijającym istnienie rynku pierwotnego, transakcje pomiędzy konsumentami zachodziły tylko wtedy, gdy konsumenci wyceniający dobro nisko, sprzedają je konsumentom o wysokiej wycenie. Rozwinięcie Hendela i Lizzeriego pozwala obserwować również transakcje, gdzie obie strony wyceniają wysoko dobro będące przedmiotem transakcji. Jest tak, ponieważ konsument sprzedający dobro na rynku wtórnym, jeszcze wyższą wartość przypisuje nowemu produktowi, dostępnemu na rynku pierwotnym. Oprócz tego, dzięki uwzględnieniu obu rynków, autorzy zbadali zależność pomiędzy cenami na rynku pierwotnym oraz wtórnym. Zgodnie z ich wynikami, istnienie rynku wtórnego podnosi maksymalną cenę jaką są w stanie zaakceptować kupujący na rynku pierwotnym, ponieważ istnieje możliwość odsprzedaży dobra, która przynosi konsumentowi dodatkowe środki.

Związek pomiędzy rynkiem pierwotnym a rynkiem wtórnym był badany również przez innych autorów. Wyniki Waldmana (\citeyear{Waldman1996DurableMatters}) i Fudenberga (\citeyear{Fudenberg1998UpgradesBuybacks}) wskazują, że istnienie rynku wtórnego zmusza monopolistę, operującego na rynku pierwotnym, do obniżenia ceny dobra. Mechanizm ten wynika z faktu, iż produkty używane mogą być substytutami produktów nowych. Autorzy wskazują, że monopolista może przeciwdziałać temu zjawisku poprzez obniżenie trwałości oferowanego dobra lub dzięki obniżeniu wolumenu produkcji, skutecznie ograniczając w ten sposób liczbę dostępnym w drugim obiegu dóbr.

Kolejnym rozwinięciem problemu, był artykuł Estebana i Shuma (\citeyear{Esteban2007DurableAutomobiles}), w którym autorzy badali związek pomiędzy pierwotnym i wtórnym rynkiem samochodów, w oparciu o dane dotyczące rynku w USA. Wyniki osiągnięte przez autorów wskazują, że eliminacja rynku wtórnego powoduje wzrost wolumenu produkcji wszystkich firm, najmocniej zaś zyskują firmy produkujące samochody o najniższej jakości. Przyczyną takiego zjawiska jest fakt, że produkty o najniższej jakości na rynku wtórnym są najbliższymi substytutami dóbr pozostających w obrocie na rynku wtórnym.

House (\citeyear{House2008DurableConformity}) badał związek pomiędzy preferencjami konsumentów a istnieniem rynku wtórnego. Wnioski autora wskazują, że konsumenci mają skłonność do wyboru dóbr o cechach pożądanych przez większość konsumentów, nawet jeśli nie odpowiadają one jego osobistym preferencjom. Przyczyną takiego zachowania konsumentów jest chęć maksymalizacji szansy na odsprzedaż dobra na rynku wtórnym, osiągana gdy jak najwięcej konsumentów będzie skłonnych odkupić dany produkt. Efekt ten jest obserwowalny najczęściej w przypadku dóbr o długim cyklu życia, lub wśród konsumentów, którzy relatywnie częściej odsprzedają posiadane produkty. 

Podsumowując, istnienie rynku wtórnego w istotny sposób wpływa na dynamikę rynku pierwotnego. Co więcej, asymetria informacyjna występująca pomiędzy sprzedającymi a kupującymi może skutkować niższą efektywnością rynku. Ostatnia obserwacja odnosi się tak do rynku wtórnego, jak i do rynku pierwotnego. Asymetria informacyjna na rynku pierwotnym skutkuje kierowaniem się przez producentów znanymi im średnimi parametrami produkowanych dóbr, podczas gdy konsumenci kierują się swoimi oczekiwaniami formułowanymi na podstawie przeszłych doświadczeń z produktem. \newline

Trzy główne kierunki rozwoju literatury skupiającej się na rynkach dóbr trwałych, które zostały wymienione powyżej, nie są jedynymi, które stanowią zainteresowanie badaczy. Oprócz badań związanych z wyborem optymalnej trwałości dóbr, problemem czasowej niespójności decyzji producenta oraz występowaniem asymetrii informacyjnej i rynków wtórnych, w literaturze ekonomicznej bada się również inne aspekty funkcjonowania tych rynków. 

Z punktu widzenia niniejszej rozprawy szczególnie ważny jest problem  wyznaczania cen dóbr. Problem ten posiada cechę, której nie obserwuje się zazwyczaj w przypadku nietrwałych dóbr konsumpcyjnych. Cechą tą jest międzyokresowy związek pomiędzy popytem zaspokajanym przez producentów w teraźniejszości i przyszłości. Związek ten wynika ze zjawiska trwałości dóbr i polega na tym, że zwiększenie wolumenu produkcji i stopnia zaspokojenia popytu w teraźniejszości zmniejsza popyt w okresach przyszłych. W większości artykułów problem ten rozwiązywany jest poprzez zastosowanie indukcji wstecznej, czyli uprzednie rozwiązanie problemu producenta w drugim okresie i następnie wykorzystanie go do rozwiązania problemu w okresie pierwszym \citep{Biehl2001Durable-GoodsValues, Bulow1982Durable-GoodsMonopolists, Desai1999CompetitionSelling}. Oprócz tego, optymalność decyzji cenowych producenta warunkowana jest horyzontem planowania ścieżki konsumpcji przez klienta. W literaturze rozróżnia się dwie postawy konsumentów. Po pierwsze, konsument może być krótkowzroczny (ang. \textit{myopic}) i podejmować decyzje jedynie w oparciu o obecną cenę dobra i jego osobistą wycenę. Po drugie, konsument być dalekowzroczny i może próbować antycypować przyszłe ruchy cenowe producenta i na przykład opóźniać zakup dobra, jeśli oczekuje, że jego cena spadnie.

Kalish \citep{Kalish1983MonopolistCost} badał decyzje producentów dotyczące polityki cenowej produktu wprowadzanego na rynek w oparciu o model dyfuzji Bassa (\citeyear{Bass1969ADurables}). W swoim modelu Kalish zakładał, że konsumenci nie tworzą prognoz przyszłych cen produktu, a podejmują decyzje jedynie w oparciu o obecną cenę. Wyniki autora wskazują, że jeśli producent nie bierze pod uwagę przyszłych okresów, to optymalną decyzją jest ustalenie cen tak, by krańcowy przychód równy był krańcowym kosztom. W swoich rozważaniach wykraczających poza zakres przedstawionego modelu, autor stwierdził, że w przypadku producenta maksymalizującego zdyskontowaną sumę zysków z przyszłych okresów, optymalną decyzją było by ustalenie ceny powyżej optymalnej ceny jednookresowej. Autor zwracał uwagę, że efektywność decyzji producenta przy założeniu istnienia dalekowzrocznych konsumentów zależy od poziomów stóp procentowych, siły efektu \textit{word-of-mouth} oraz siły spadku popytu w okresach późniejszych w następstwie zwiększonego popytu w teraźniejszości i w rezultacie nie jest możliwe sformułowanie wniosku odpowiadającego wszystkim sytuacjom rynkowym.

Zagadnienie wyznaczania optymalnej strategii cenowej przez producenta na rynku, gdzie konsumenci przejawiają zachowania strategiczne i są dalekowzroczni podjęli następnie Besanko i Whinston \citep{Besanko1990OptimalConsumers}. Wnioski płynące z ich badania wskazują, że optymalną strategią cenową dla producenta pozostaje w tej sytuacji strategia \textit{spijania śmietanki} i wstępnie powinien on ustalić wysoką cenę dobra, a następnie stopniowo ją obniżać. Oprócz tego, autorzy zauważają, że optymalna cena ustalana przez producenta mierzącego się z konsumentami dalekowzrocznymi jest niższa, niż cena na rynku złożonym z konsumentów krótkowzrocznych. Końcową konkluzją autorów jest stwierdzenie, że producent stosujący strategię cenową, która nie jest dostosowana do zachowań konsumentów osiąga niższy zysk. 

Inni autorzy badali również optymalne strategie cenowe, przy założeniu zmiennych kosztów produkcji \citep{Olsen1992DurableConjecture, Kahn1986TheCosts} czy deprecjacji jakości dobra \citep{Driskill1997Durable-goodsDepreciation}. \newline

% Problem producenta dóbr trwałych w oligopolu

\subsection{Decyzje producenta}

\textbf{W rozprawie zakłada się, że producenci podejmują łącznie decyzje odnośnie wielu aspektów tworzenia i oferowania dóbr trwałych. Decyzje odnośnie wszystkich tych obszarów wpływają na późniejsze decyzje zakupowe podejmowane przez konsumentów}. Dzięki zastosowaniu ujęcia łączącego różne decyzje firm odnośnie oferty produktowej z decyzjami konsumentów, możliwe jest pełne zrozumienie tego mechanizmu i precyzyjne oszacowanie wpływu każdej decyzji. Następnie, dzięki zrozumieniu w jaki sposób decyzje producentów dóbr trwałych oddziałują na decyzje konsumentów, możliwe jest sformułowanie rekomendacji i wspomaganie firm w podejmowaniu decyzji w kolejnych okresach.

Problem producenta rozpatrywany w rozprawie związany jest z procesem tworzenia i dostarczenia na rynek produktów. W rozprawie zakłada się, że proces ten jest podzielony na trzy fazy: (1) fazę wyboru cech produktu; (2) fazę wyboru wielkości produkcji i (3) fazę wyboru polityki cenowej. Warto podkreślić, że w przypadku rynków oligopolistycznych na których występuje zróżnicowanie jakości dóbr, a taki rynek jest przedmiotem proponowanej rozprawy, zmiennymi decyzyjnymi producentów są zazwyczaj ceny oraz wielkości produkcji \citep{Singh1984PriceDuopoly, Hackner2000AOligopolies, Toshimitsu2016PriceEffects}. W kolejnych akapitach zostaną przedstawione  dominujące w literaturze ekonomicznej podejścia pozwalające producentom podejmować odpowiednie działania w każdej fazie.  \newline

\emph{Literatura dotycząca fazy projektowania produktu proponuje jako najpopularniejsze rozwiązanie analizę conjoint.} Analiza conjoint jest metodą statystyczną, pozwalającą określić optymalne cechy produktu najlepiej odpowiadające potrzebom konsumentów. Metoda ta polega na prezentowaniu respondentom produktów, spośród których konsument wybiera jeden, który jego zdaniem jest najlepszy. Produkty są w istocie kombinacjami cech, spośród których każda cecha może przyjąć kilka poziomów. Celem decydenta jest określenie takiej kombinacji poziomów cech, która najlepiej odpowiada potrzebom i preferencjom konsumentów \cite{Wasowicz-Zaborek2018ZastosowaniePodrozy}.

Analiza conjoint, która zyskała na popularności w latach 70-tych XX wieku wyparła proponowaną wcześniej metodę opartą o skalowanie wielowymiarowe (ang. \textit{Multidimensional scalling, MDS}). Metoda skalowania wielowymiarowego polegała na określeniu cech produktu, poprzez minimalizację ich odległości od punktów wyznaczanych przez oczekiwane przez konsumentów cechy dóbr \citep{Shocker1974ConsumerIdeas, Bachem1981APrices}. 

\citet{Zufryden1979ZIPMAPPositioning} jako jeden z pierwszych zaproponował wykorzystanie analizy conjoint do określenia optymalnych cech produktów. Wskazywał jednocześnie, że ważnym założeniem proponowanej metody jest kierowanie się przez konsumentów maksymalizacją użyteczności polegającej w tym przypadku na deterministycznym wyborze dobra o cechach najbardziej zbliżonych do preferencji konsumenta.  Autor zauważył, że takie zachowanie konsumenta obserowowane jest w przypadku wysokiej lojalności do ulubionego produktu lub na rynku dóbr trwałych. Ponadto autor zwracał uwagę na kluczową rolę poprawnej specyfikacji cech dóbr i ich poziomów przez badacza.

Kolejnym podejściem do wykorzystania metody conjoint w określaniu optymalnych cech produktów była procedura POSSE (ang \textit{Product Design Optimization and Selected Segment Evaluation}) \citep{Green1981AAnalysis}. Następnie z uwagi na czasochłonność metody, autorzy skupili się na poszukiwaniu metod generujących w szybki sposób kombinacje cech bliskie optymalnym \citep{Kohli1987HeuristicDesign, Green1987AExtensions}. Przykładem dalszego rozwinięcia podejścia jest wykorzystanie do poszukiwania optymalnych cech produktów algorytmów genetycznych \cite{Balakrishnan1996GeneticDesign}.

Ważne rozwinięcie podejścia conjoint zostało zaproponowane przez Ramana i Chhajeda (\citeyear{Raman1995SimultaneousDesign}). Przedstawili oni metodę matematyczną, wykorzystującą symulowane wyżarzanie \citep{Kirkpatrick1983OptimizationAnnealing}, pozwalającą w zintegrowany sposób zoptymalizować liczbę wdrażanych nowych produktów, wraz z ich pełną specyfikacją oraz zaplanowanym procesem produkcji. Podstawą działania ich metody są preferencje konsumentów, wyrażone w formie wyników analizy conjoint.

W latach 90-tych XX wieku pojawiła się kolejna metoda pozwalająca na wybór cech produktów, pokrewna analizie conjoint, czyli metoda DCA (ang. \textit{Discrete Choice Analysis}). Główna różnica pomiędzy obiema metodami polega na sposobie wyboru dóbr przez konsumenta podczas badania: w metodzie conjoint konsument przypisuje każdemu produktowi odpowiednią liczbę punktów w rankingu, natomiast w metodzie DCA konsument stoi przed problemem wyboru jednego produktu spośród wszystkich mu przedstawionych. Następstwem binarnego wyboru konsumenta w metodzie DCA jest konieczność wykorzystania innych metod analitycznych niż w analizie conjoint, takich jak np. wielomianowa regresja logistyczna \citep{Verma1999ConfiguringPreferences, Pullman2001ServiceMarkets}.

Badania nad optymalnym wyznaczaniem cech produktów skupiają się obecnie na specyficznych zagadnieniach związanych z podejmowaniem decyzji przez producentów. Testowane są nowe metody optymalizacyjne \citep{Shi2001AnDesign, Yildiz2009AManufacturing} oraz badana jest niepewność związana z procesem produkcyjnym \citep{Zhuang2015EnhancingOptimization}. Oprócz tego \citet{Williams2008EngineeringAcceptance} badali wpływ asymetrii siły rynkowej pośredników w handlu, jak na przykład sieć WalMart, na decyzje podejmowanie przez producentów. Zaproponowana przez autorów metoda pozwala na określenie cech produktów, które maksymalizują oczekiwany zysk producenta przy jednoczesnym zagwarantowaniu dopuszczenia przez pośrednika produktu do obrotu.  \newline

\emph{Jednym z głównych problemów mikroekonomicznej teorii firmy jest alokacja czynników produkcji.} Literatura dotycząca teorii firmy zajmuje się obserwacją i wyjaśnieniem decyzji producentów, których celem jest (zazwyczaj) maksymalizacja zysku, ograniczona przez uwarunkowania takie jak dostępność zasobów, dostępna technologia, czynniki rynkowe i decyzje regulatora rynku \citep{Dan1966IndustrialModels}.  

W literaturze ekonomicznej wybór optymalnej wielkości produkcji, która jest jedną z kluczowych decyzji firmy, przedstawiany jest często jako problem programowania nieliniowego. Problem polega na wyborze takiej nieujemnej wielkości produkcji, która pozwala na maksymalizację przychodu przedsiębiorstwa, przy spełnieniu warunku minimalnej wymaganej wielkości zysku. W praktyce, problem ten rozwiązuje się korzystając z warunków Kharusha-Kuhna-Tuckera (\textit{KKT}) \citep{Kharush1939MinimaConditions, Kuhn1951NonlinearProgramming}. Często nazywane warunkami pierwszego rzędu, są one warunkami koniecznymi, które musi spełniać rozwiązanie optymalne rozpatrywanego układu. W literaturze ekonomicznej problem wyboru wielkości optymalnej produkcji przy wykorzystaniu warunków \textit{KKT} został wykorzystany m.in. w problemie firmy wytwarzającej wiele produktów \citep{Pfouts1961TheFirm, Naylor1965AFirm}, w problemie firmy utrzymującej kluczowe elementy systemu produkcji \citep{Sarkar2010OptimalModel} lub w problemie firmy borykającej się z nieprecyzyjnie określonymi parametrami i ograniczeniami funkcji produkcji \citep{Kasthuri2011Multi-ItemApproach, Jayaraj2021OptimizationMethod}. 

W dyscyplinie badań operacyjnych problem określania optymalnego poziomu produkcji jest rozpatrywany od czasu artykułów Harrisa i Tafta \citep{Harris1913HowOnce, Taft1918TheLot} i określany jest jako ekonomiczny model wielkości produkcji (ang. \textit{Economic Production Quantity model, EPQ}). W modelu EPQ określona i stała liczba produktów jest kupowana przez klientów ze stałą, znaną producentowi częstotliwością. Producent może wyprodukować określoną liczbę nowych produktów w dowolnym momencie. Produkcja wiąże się z poniesieniem przez producenta kosztów związanych z rozpoczęciem procesu produkcyjnego, wyprodukowaniem każdej jednostki dobra oraz przechowywaniem każdej jednostki dobra w magazynie. Rozwiązanie oryginalnego modelu EPQ polega na znalezieniu takiej wielkości produkcji, która minimalizuje łączny koszt produkcji i utrzymywania zapasów \citep{Hillier2013IntroductionResearch}. 

% przegląd: https://d1wqtxts1xzle7.cloudfront.net/68754402/j.amc.2010.12.09820210815-14047-105xq59-with-cover-page-v2.pdf?Expires=1668817381&Signature=GhG2fIxabyjVYQyLJcS3cJk5tejiU69R21qk6O68u44RrgM3Gq9C33kFZZIJuaw0APC~gJs2fFwuRM-r9Dva1ZYD-u6bhepv1E0aZS9zwR7fiMv8IvRDJjo2ng9yyXwWZSZR50muL8a~WvlgYO6QCltYEAXVoy082aGU0qa-6FPiby8u2JdRs~X9XQA45A8h66uxMUyXEzo7Ax-eSrRiS6xRS7kBIln-J5NvYb-HQ2PJym-EQrchoScPnNqh7nKqSsWhAWeAI6nKfn0r~mzw6DM2xEj8YGVmQIJNNFmAuJhGuo9pr5FLU9qkydCcYODIuNwc7Ptc1g2ebDSMVWt5Xw__&Key-Pair-Id=APKAJLOHF5GGSLRBV4ZA

Model EPQ był wykorzystywany jako punkt startowy przez wielu badaczy, którzy proponowali jego rozwinięcia. Proponowanymi rozwinięciami były: zmienność cen produktów \citep{Yanasse1990EoqCost, Mehra1991SomeConditions}, zmienność jakości dóbr \citep{Salameh2000EconomicQuality, Teng2005EconomicDemand, Yassine2012DisaggregationModel, Liao2007OnPayments}, problemy w procesie produkcji dóbr \citep{Rosenblatt1986EconomicProcesses, Sarkar2011AnSystem, Hsu2013TwoReturns}, zmienność kosztów \citep{Darwish2008EPQCost}, niepewność lub zmienność popytu \citep{Khouja1994EconomicQuality, Zhou1996OptimalDemand, Lee1998EconomicQuantity, Sarkar2011AnSystem}. 

Obok modelu EPQ i jego rozwinięć, ważnym modelem dotykającym problemu optymalizacji wielkości produkcji jest model gazeciarza (ang. \textit{Newsvendor/Newsboy model}) z losowym popytem \citep{Arrow1951OptimalPolicy}. Tym co odróżnia model gazeciarza od modelu EPQ jest jego jednookresowość oraz sposób w jaki traktowane są niesprzedane w danym momencie produkty. w modelu EPQ są one po prostu sprzedawane przez producenta w kolejnych okresach, podczas gdy w problemie gazeciarza zakłada się, że dobra niesprzedane są bezużyteczne i nie mogą być dalej oferowane konsumentom \citep{Chen2016NovelModel}.  \newline

\emph{Ostatecznie, obok wyboru cech produktów oraz wielkości produkcji, firma stoi przed wyborem optymalnych poziomów cen.} Optymalny poziom ceny produktu pozwala producentowi na osiągnięcie maksymalnego zysku. W zależności od poziomu konkurencyjności rynku, na którym działa dana firma, będzie ona w różny sposób ustalać swoją cenę. W przypadku konkurencji doskonałej, firma ustala cenę równą kosztowi krańcowemu \citep{Varian2010IntermediateEdition}. Podobnie, w oligopolistycznym modelu Bertranda, w którym firmy konkurują ze sobą za pomocą cen, ceną równowagi jest równa kosztowi krańcowemu \citep{Tirole1988TheTirole}. W przypadku monopolu, firma ustala cenę produktu zgodnie z zasadą narzutu (ang. \textit{markup rule}). Zasada narzutu polega na ustaleniu ceny powyżej poziomu kosztu krańcowego proporcjonalnie do poziomu elastyczności cenowej popytu. Ustalenie ceny powyżej poziomu kosztu krańcowego, pozwala firmie wykorzystać siłę rynkową i osiągnąć zysk \citep{Samuelson2021ManagerialEconomics}.

Szczególnie ciekawy, z punktu widzenia proponowanej rozprawy, jest model konkurencji cenowej Bertranda. Z rozwiązania tego modelu płynie wniosek mówiący, że równowaga rynkowa, niezależnie od liczby producentów, polega na ustaleniu przez każdą z firm ceny równej kosztowi krańcowemu. Wniosek ten jest następstwem dwóch kluczowych założeń autora: homogeniczności dóbr na rynku oraz nieskończonej elastyczności popytu, skutkującej tym, że wszyscy konsumenci wybierają dobro tańsze \citep{Maskin}. Jak zwracają uwagę późniejsi autorzy, założenie mówiące o homogeniczności dóbr w praktyce jest niemożliwe do spełnienia. Modele konkurencji oligopolistycznej uwzględniające różnice w ofertach firm pokazują, że stabilna równowaga na rynku występuje tylko wtedy, gdy poziom zróżnicowania jakości produktów jest odpowiednio wysoki \citep{Yue2006AAsymmetry, Tremblay2011TheDifferentiation, Farahat2011AProducts, Naimzada2012DynamicProducts}.

Modelami oligopolu, które \textit{a priori} zakładały zróżnicowanie jakości dóbr były modele Hotellinga \citep{Hotelling1929StabilityCompetition} i Salopa \citep{Salop1979MonopolisticGoods}. W przypadku modelu liniowego, równowaga rynkowa ustalona jest (dla przypadku, gdy obaj gracze znajdują się na końcach odcinka) wtedy, gdy ceny obu graczy są równe. W następstwie tego, każdy gracz kontroluje połowę rynku, a dzięki ustaleniu cen powyżej kosztów krańcowych nie występuje paradoks Bertranda. W przypadku modelu Salopa firmy zachowują się podobnie, a równowaga rynkowa wymaga od wszystkich firm ustalenia cen na jednakowym poziomie \citep{Tirole1988TheTirole}.

\subsection{Pozyskiwanie przez firmy informacji o uczących się konsumentach}

\textbf{Wprowadzenie zróżnicowania producentów ze względu na posiadany przez nich zasób informacji pozwala porównać efektywność decyzji podejmowanych przez tych producentów}. Zasób informacji producenta jest zbiorem wszystkich informacji posiadanych przez producenta, które umożliwiają mu podjęcie decyzji odnośnie cech produktu, wielkości produkcji oraz polityki cenowej. Proponowana rozprawa poszerza zakres badań nad rynkami dóbr trwałych o dwa, pomijane w literaturze aspekty: problem kosztownego poznawania przez firmę oczekiwań konsumentów oraz problem aktualizacji tych oczekiwań przez konsumentów. Oba te aspekty zostaną omówione w kolejnych częściach tego podrozdziału. \newline

\emph{Po pierwsze}, w rozprawie zakłada się, że wszystkie firmy mają pełną informację o własnych działaniach oraz obserwują wybrane elementy strategii firm konkurencyjnych. To co je różni to opcjonalna możliwość prowadzenia badań rynkowych, niezbędnych do poznania i zrozumienia oczekiwań klientów. Dzięki oszacowaniu różnic w zyskach pomiędzy producentami i weryfikacji, czy dodatkowe informacje są użytecznie dla przedsiębiorstwa, możliwe jest stworzenie rekomendacji dla firm operujących na rynkach dóbr trwałych. Rekomendacje dotyczą zasadności pozyskiwania dodatkowych informacji o konsumentach oraz wskazują, które informacje o konsumentach są kluczowe dla zwiększania zysku firmy. Dzięki temu, pozwalają określić optymalną wielkość próby badawczej oraz wspomóc firmę we właściwej wycenie badania przy uwzględnieniu zachowań firm konkurencyjnych.

Przedsiębiorstwa funkcjonujące na dowolnym rynku mogą zbierać i przetwarzać informacje aby podejmować prawidłowe decyzje \citep{Zikmund2010BusinessMethods}. Przykładem takich działań są badania rynkowe (ang. \textit{market research}), które polegają na identyfikacji problemu, formułowaniu hipotez, przygotowaniu schematu badawczego pozwalającego zweryfikować hipotezy, poszukiwaniu i kolekcjonowaniu danych, ich analizie i wyciąganiu użytecznych wniosków \citep{Mooi2011AResearch}.  Zbieranie danych w ramach prowadzonych badań ma dwie istotne cechy: powinno być systematyczne, a nie jednorazowe oraz powinno posiadać jasno określony cel, jakim najczęściej jest wspomaganie podejmowania decyzji przez przedsiębiorstwo. \citep{Zikmund2014MarketingResearch}. 

W ramach badań rynkowych firmy zbierają informacje potrzebne do określenia cech całego rynku oraz potrzeb konsumentów. Szczególnie ważną rolą badań jest wspomaganie projektowania nowych produktów, poprzez porównywanie ich cech z oczekiwaniami konsumentów oraz pomoc w ulepszaniu już istniejących dóbr \citep{Cooper2010BreakingFutures}. Oprócz tego badania konsumenckie są metodą weryfikacji przez firmę, czy jej działania pozwalają jednocześnie wypełniać zobowiązania wobec jej interesariuszy i odpowiadają potrzebom i oczekiwaniom konsumentów. Badania konsumenckie są bardzo istotne dla każdego przedsiębiorstwa, gdyż jak wskazuje \citet{Stone2004ConsumerCustomer}, firmy upadają, kiedy zarządzający nimi zbyt mocno skupiają się na osiągnięciu krótkoterminowych celów, jak na przykład zyski kwartalne, a nie rozwiązują problemów długoterminowych, jak poznanie i zaspokojnie potrzeb konsumentów.

\citet{Mooi2011AResearch} rekomendują wykorzystanie badań rynkowych wtedy, gdy decydenci mierzą się z niepewną sytuacją, w której muszą podjąć decyzję biznesową i gdy koszt prowadzenia tych badań jest niższy niż oczekiwany zysk z podjęcia prawidłowych decyzji. Oprócz tego, podjęcie decyzji o prowadzeniu badań wymaga wzięcia pod uwagę czynników zarządczych (np. czy  decyzja została już podjęta i badanie ma tylko potwierdzić jej zasadność)  i ograniczeń czasowych. Realizacja badania rynkowego wymaga czasu i jeśli decyzja musi zostać podjęta szybko, to wyniki badania mogą być dostępne już po podjęciu decyzji, a w rezultacie nie mieć wartości dla decydentów.

Wartość badań rynkowych można zaobserwować przede wszystkim na przykładzie firm, które rezygnowały z ich prowadzenia, ignorowały ich wyniki lub myliły się w fazie interpretacji wyników i podejmowania decyzji. Przykładami firm, które upadły lub utraciły znaczącą część swojej siły rynkowej w następstwie błędów podczas prowadzenia badań rynkowych, są:\begin{itemize}
    \item producenci telefonów komórkowych: Nokia \citep{Lee2013Nokia:Giant} i Blackberry \citep{Shobhit2020BlackBerry:Failure, Austen2022BlackBerryEnds};
    \item producenci aparatów fotograficznych: Polaroid \citep{Adiova2020TheDesign} i Kodak \citep{Mui2012HowFailed, Satell2018HowThink}; 
    \item producent samochodów General Motors \citep{SilkeCarty20097News}; \item firmy technologiczne: Compaq \citep{Yati2019WhyFail}; 
    \item firmy zajmujące się handlem detalicznym: Blockbuster \citep{Satell2018HowThink, Antioco2011HowShareholder}, Toys'R'Us \citep{Biron2022TheUs}; 
    \item firmy FMCG: Schlitz's \citep{Hughes2020OhBrand}; 
    \item startupy: Quibi \citep{Mullin2020QuibiWSJ}
\end{itemize}

Podsumowując, prowadzenie badań rynkowych przez producentów pozwala im lepiej zrozumieć potrzeby konsumentów, ale nie zawsze jest opłacalne z uwagi na koszty badań. Wraz z rosnącym stopniem poinformowania konsumentów o cechach produktów, rośnie skłonność do zmiany produktu wynikająca z dopasowania cech dóbr do potrzeb konsumentów lub z powodu niższych cen. Stąd, producenci chcący zwiększać zyski w obliczu zdobywających informacje i uczących się konsumentów, powinni być bardziej skłonni do prowadzenia badań rynkowych i wykorzystywania ich wyników.  \newline

\emph{Po drugie}, konieczność realizacji badań rynkowych i poznawania potrzeb klientów wynika z coraz większej dostępności informacji o produktach i wiedzy konsumentów. \citet{Clemons2008HowStrategy} wskazuje, że zmiana w zachowaniach konsumentów w następstwie wyższej dostępności informacji i możliwości ich wykorzystania wymusza na producentach konieczność ponownego przemyślenia swojej strategii biznesowej. Jako przykład podaje on klasyczny sposób myślenia o strategii marketingowej firmy, czyli \textit{4P: Price, Promotion, Product design \& Physical placement}. Zwiększona dostępność informacji skutkuje tym, że obecnie cena dostosowywana jest do skłonności do zapłaty przez konsumenta, wynikającej z jego wiedzy o cechach produktu; promocja produktu coraz częściej polega na generowaniu treści reklamowych przez samych konsumentów i opiera się na tworzonych przez nich recenzjach; projektowanie produktów polega na dostosowywaniu jego cech do potrzeb coraz węższych grup konsumentów (ang. \textit{hyperdifferentiation}); ważność dostępności sieci sprzedaży spada z uwagi na dynamiczny rozwój sprzedaży w Internecie. Autor zwraca uwagę, że istotna zmiana w zachowaniach konsumentów i wynikających z nich zachowaniach firm nie polega na zmianie celów konsumentów oraz producentów, którzy nadal kierują się maksymalizacją oczekiwanej użyteczności i zysku. Różnica wynika z łatwego dostępu do precyzyjnych i aktualnych informacji o produktach. Zwiększenie stopnia poinformowania konsumentów autor określił mianem \textit{consumer's informedness} i zwrócił uwagę na konieczność ciągłego monitorowania potrzeb i wyborów konsumentów przez firmy, gdyż dopiero zrozumienie przyczyn stojących za wyborami konsumentów pozwala firmie w prawidłowy sposób dostosować swoją strategię. Dostosowywanie strategii polega m.in. na tworzeniu produktów, pozwalają konsumentom zaspokoić ich potrzeby, włącznie z potrzebami nieuświadomionymi lub ustalaniu cen odpowiadających oczekiwanym przez konsumentów cechom produktów.

\citet{Li2014ConsumerStrategy} badał, w jaki sposób poziom wiedzy konsumentów o produktach wpływa na ich decyzje oraz, w jaki sposób firma powinna modyfikować swoją strategię w obliczu konsumentów zdobywających wiedzę. W swoim badaniu autorzy podzielili populację konsumentów na tych, dla których podczas podejmowania decyzji ważniejsze są ceny (ang. \textit{commodity segment}) i tych, którzy podążają za jakością produktów i nie są wrażliwi na różnice cen (ang. \textit{differentiated segment}). Wyniki osiągnięte przez autorów wskazują, że wyższy poziom wiedzy o produktach konsumentów z segmentu \textit{differentiated} prowadzi do częstszego podejmowania przez nich decyzji w oparciu o cechy produktów i ich dopasowanie do własnych potrzeb, w oderwaniu od ceny dóbr. Oprócz tego, im wyższa jest wiedza konsumentów z segmentu \textit{commodity} o cenach produktów, tym wyższa jest cenowa elastyczność popytu. Autorzy zauważają, że stopień poinformowania konsumentów wpływa na popytową część rynku i pośrednio, również na część podażową. Autorzy rekomendują, aby firmy brały pod uwagę cechy konsumentów, ich przynależność do różnych segmentów rynku, przeszłe zachowania oraz poziom ich poinformowania.

Problem konsumentów przedstawiony w rozprawie polega na wyborze produktów, których konsumpcja dostarczy im jak najwyższą oczekiwaną użyteczność \citep{vonNeumann1947TheoryBehavior, Marschak1950RationalUtility,Friedman1952TheUtility,Markowitz1952TheWealth, Fishburn1968UtilityTheory, Dyer1992MultipleYears, Kreps2012MicroeconomicMarkets}. Oczekiwaną użyteczność z konsumpcji dobra trwałego definiuje się jako różnicę pomiędzy ciągiem wypłat określonych przez oczekiwaną jakość, oczekiwaną szybkość amortyzacji oraz trwałość dobra, a ceną dobra określoną przez producenta. Oceny użyteczności dóbr dokonywane przez konsumentów są zależne od ich heterogenicznych, indywidualnych cech, takich jak: oczekiwania odnośnie cech dobra, gotowość do zapłaty za cechy dobra lub stopy dyskontowania przyszłych wypłat.
Oczekiwana użyteczność, określana jest przez konsumentów na podstawie dostępnego im zbioru informacyjnego. Pojęcie zbioru informacyjnego i uczenia się konsumentów w następstwie otrzymywanych informacji zawiera się w literaturze ekonomicznej dotyczącej wyboru konsumenta w nurcie \textit{Bayesian learning customers}. Uczący się konsumenci w dokonują takich wyborów by maksymalizować użyteczność z zakupu nowego dobra (ang \textit{myopic consumers}) lub całkowitą, zdyskontowaną przyszłą użyteczność z konsumpcji wielu produktów (ang \textit{strategic consumers}). W podejściu strategicznym może zaistnieć sytuacja, w której konsument wybierze produkt którego nie zna o niższej oczekiwanej użyteczności w celu poznania szerzej oferty rynkowej. W celu rozwiązania dynamicznego problemu konsumenta, dominuje podejście ekonometryczne, a autorzy stosują przede wszystkim modele strukturalne \citep{Erdem1996, Erdem1998AnBranding,  Erdem2008AQuality}. Z modelami strukturalnymi dotyczącymi wyboru konsumenta związany jest jednak problem złożoności, omówiony przez Geweke i Keane \citep{Geweke2010BayesianProgramming}. Autorzy zwracają uwagę, że estymacja modeli strukturalnych obejmujących agentów rozwiązujących problem wyboru produktów za pomocą dynamicznej optymalizacji jest możliwa tylko w przypadku modeli o prostej strukturze. Jako alternatywę dla złożonego procesu estymacji modeli strukturalnych proponowane jest wykorzystanie podejścia Monte-Carlo w celu aproksymacji ich parametrów \citep{Keane1994TheEvidence, Geweke2010BayesianProgramming}.

\section{Hipotezy badawcze}

W rozprawie poddane weryfikacji zostaną następujące hipotezy badawcze:  \newline

H1: \emph{O modelu}: Wykorzystując podejście symulacyjne możliwe jest stworzenie modelu rynku dóbr trwałych, na którym autonomiczni producenci prowadzą badania konsumentów, projektują dobra i planują proces produkcji. Modelowany rynek odznacza się występowaniem heterogenicznych konsumentów, podejmujących decyzje na podstawie formułowanych i dynamicznie aktualizowanych oczekiwań. \newline

H2: \emph{O oczekiwaniach konsumentów}:  Uwzględnienie oczekiwań konsumentów w planach produkcyjnych istotnie zwiększa osiągane przez firmę zyski. Im dłużej dany typ dobra trwałego pozostaje w użyciu, tym bardziej zagrożony jest zysk przedsiębiorstwa, które nie uwzględnia w swoich planach informacji o oczekiwaniach klientów. \newline

H3: \emph{O konkurencji}: Wraz ze wzrostem liczby producentów, którzy opierają swoje decyzje na informacjach pozyskanych od konsumentów, rośnie efektywność rynku i nadwyżki producentów i konsumentów. Wyższe zyski producentów opierających swoje decyzje o badania konsumenckie wynika z optymalnego wyznaczania przez nich cen, dostosowanych do parametrów produktu oczekiwanych przez konsumentów. \newline

H4: \emph{O komunikacji między konsumentami}:  Im częstsza jest wymiana informacji pomiędzy konsumentami tym wyższa jest efektywność całego rynku. Im wyższa jest częstotliwość wymiany informacji pomiędzy konsumentami, tym wyższy zysk osiąga producent, który opiera swoje decyzje o wyniki badań oczekiwań klientów. \newline

Hipoteza \textit{H1: O modelu} dotyczy możliwości stworzenia i wykorzystania modelu wieloagentowego, w którym każdy agent dokonuje optymalizacji własnej ścieżki konsumpcji produktów. Optymalizacja dokonywana jest na jeden lub wiele okresów do przodu, by odróżnić działania konsumentów krótkowzrocznych od strategicznie planujących. Wnioskiem płynącym z weryfikacji hipotezy będzie określenie złożoności obliczeniowej modelu, w zależności od złożoności problemu optymalizacyjnego stojącego przed konsumentami. Wyniki osiągnięte dzięki zastosowaniu modelu symulacyjnego zostaną wykorzystane w celu optymalizacji decyzji firmy o podziale dostępnego budżetu na poszczególne działania marketingowe. Dodatkowo, przeanalizowany zostanie wpływ jaki występowanie komunikacji między agentami wywiera na konstrukcję optymalnego planu marketingowego. W konsekwencji zostanie podjęta próba odpowiedzi na pytanie, czy pominięcie na etapie opracowywania strategii marketingowej firmy występowania komunikacji między konsumentami prowadzi do opracowywania nieefektywnych planów marketingowych. 

Hipoteza \textit{H2: O oczekiwaniach konsumentów} dotyczy wpływu, jaki na decyzje producentów wywierają informacje pozyskane od konsumentów. Po pierwsze, sprawdzenie będzie dotyczyć wyższej średniej nadwyżki producenta, który podczas podejmowania decyzji kieruje się informacjami o konsumentach, w stosunku do producenta, który pomija ten aspekt w swoich działaniach. Po drugie, zweryfikowany zostanie wpływ cech rynku dóbr trwałych na opisaną w punkcie pierwszym zależność. W szczególności, przedmiotem analizy będzie wpływ trwałości dóbr na wpływ informacji o konsumencie na nadwyżkę producenta. Celem weryfikacji hipotezy jest sformułowanie rekomendacji działań firmy w obszarze badań konsumenckich i warunków jakie muszą spełnić badania konsumenckie, by stanowić zyskowne przedsięwzięcie z punktu widzenia firmy.

Hipoteza \textit{H3: O konkurencji} skupia się na porównaniu efektywności rynków, gdzie producenci podejmują decyzje w oderwaniu od badań konsumentów do rynków, gdzie producenci wszystkie swoje decyzje opierają o wyniki badań. Sprawdzeniu będą podlegały również rynki, gdzie producenci różnią się od siebie pod względem prowadzenia badań konsumenckich. Oprócz tego zostanie dokonana próba wyjaśnienia mechanizmu, pozwalającego firmom badającym konsumentów precyzyjniej ustalać ceny produktów. Celem weryfikacji hipotezy jest sformułowanie rekomendacji odnośnie procesu projektowania dóbr i planowania produkcji w powiązaniu w prowadzonymi przez firmę badaniami konsumenckimi.

Hipoteza \textit{H4: O komunikacji między konsumentami} będzie stanowić próbę określenia wpływu sieci powiązań populacji konsumentów na wyniki osiągane przez firmy badając konsumentów. Celem weryfikacji hipotezy jest sformułowanie rekomendacji odnośnie zachowania firmy w kontekście wymiany informacji między konsumentami, np. kiedy dla firmy opłacalne jest wspomaganie wymiany informacji, a kiedy jest to niewskazane.

% uwzględnienie strony popytowej,
\section{Uzasadnienie wyboru metody}

W tym rozdziale zostanie przedstawiony wybór metody badawczej oraz jego uzasadnienie.

Aby osiągnąć cele rozprawy, zostanie podjęta próba wykorzystania podejścia wieloagentowego do budowy modelu oligopolistycznego rynku dóbr trwałych. Liczba implementacji podejścia wieloagentowego rośnie silnie w ciągu ostatnich dwudziestu lat, dzięki coraz większym możliwościom obliczeniowym współczesnych komputerów \citep{Lee2015TheAnalysis}.

W proponowanym modelu występują dwa typy agentów: producenci oraz konsumenci, którzy niezależnie od siebie rozwiązują swoje problemy. Problem producentów, zwanych wymiennie firmami lub przedsiębiorstwami, polega na projektowaniu dóbr trwałych oraz planowaniu ich produkcji i polityki cenowej. Problem konsumentów polega na podejmowaniu decyzji zakupowych w oparciu o posiadany zasób informacji. Informacje posiadane przez konsumenta są wynikiem jego osobistych doświadczeń z konsumpcją produktów oraz wymiany informacji z pozostałymi konsumentami.  \newline

Warto podkreślić, że w literaturze występują również przykłady wykorzystania modelowania wieloagentowego uwzględniającego uczących się konsumentów, jak na przykład model autorstwa Izquierdo i Izquierdo \citep{Izquierdo2007TheEfficiency}. W swoim artykule autorzy przedstawili wieloagentowy model rynku, gdzie konsumenci poznają użyteczność produktu poprzez jego użytkowanie oraz gdzie występuje komunikacja między agentami. Na podstawie tego modelu autorzy rozpatrywali sytuację, w której brak występowania komunikacji między agentami prowadzi do załamania się rynku. Przyczyną takiego zjawiska jest brak możliwości zmiany postrzegania jakości produktów przez konsumentów, których rozczarował otrzymany egzemplarz niskiej jakości. Autorzy wskazują, że potencjalnym rozwiązaniem problemu załamującego się rynku jest wprowadzenie dodatkowych źródeł sygnałów, które pozwoliłyby konsumentom, na zmianę indywidualnej oceny produktu.  \newline

Jak wskazują autorzy wykorzystujący podejście wieloagentowe w modelowaniu zachowań uczestników rynku, ma ono szereg zalet. Po pierwsze, model wieloagentowy budowany jest na poziomie pojedynczych, heterogenicznych jednostek. Dzięki temu, że uwzględnia on mikropodstawy (ang. \textit{bottom-up}), pozwala na odwzorowanie funkcjonowania złożonego systemu i jednoczesną analizę zmian zachodzących na poziomie pojedynczych producentów, konsumentów oraz całego rynku \citep{Zhang2007Agent-basedEffect}. Po drugie, pozwala on na zrozumienie niepewności związanej z otrzymywanymi wynikami, gdyż jego wynikiem jest empiryczny rozkład prawdopodobieństwa, a nie jedynie wartość oczekiwana. Po trzecie, daje możliwość symulowania sytuacji kontrfaktycznych i zmian strukturalnych.  \newline

Uzasadniając wybór metody rozwiązania przedstawionego problemu, warto pokreślić, że posiada on kilka cech charakterystycznych. Po pierwsze, występuje w nim populacja heterogenicznych konsumentów oraz firm. Niejednorodność populacji konsumentów odnosi się do: (1) liczby innych agentów, z którymi agent wchodzi w interakcję, (2) oczekiwań co do cech dostępnych produktów oraz (3) odmiennego sposobu podejmowania decyzji zakupowych (wynika to m.in z różnych metod wyceny jakości produktu i dyskontowania przyszłości). Po drugie, konsumenci komunikują się ze sobą i przekazują sobie nawzajem sygnały dotyczące ocen produktów. Heterogeniczność firm polega na przyjmowaniu odmiennych metod podejmowania decyzji (w oparciu o badania konsumenckie, lub nie). Opisane cechy, czyli występowanie po obu stronach rynku \emph{autonomicznych agentów, posiadających indywidualne charakterystyki oraz zachowania} oraz fakt, iż konsumenci \emph{intensywnie wchodzą ze sobą w interakcje} są charakterystyczną cechą zjawisk, do wyjaśniania których stosuje się modelowanie wieloagentowe \citep{Macal2014IntroductorySimulation}.  \newline

Warto dodać, że celu rozprawy jakim jest poznanie i zrozumienie wpływu informacji o oczekiwaniach konsumentów na efektywność podejmowanych przez firmę decyzji nie da się osiągnąć za pomocą dedykowanego badania empirycznego. Jest tak, ponieważ aby umożliwić osiągnięcie celu należałoby przeprowadzić nie jedno, ale kilka badań weryfikujących efekty osiągnięte przez różniące się od siebie uwarunkowania rynkowe, by zgromadzić dostatecznie dużą i zróżnicowaną bazę wyników. Takie podejście jest czasochłonne, a firmy dokonując decyzji odnośnie projekowania dóbr i planowania procesu produkcji potrzebują rekomendacji jak najszybciej. Oprócz tego, przeprowadzenie wielu badań empirycznych jest kosztowne. Ponadto, nawet przeprowadzenie wymaganej liczby badań nie daje pewności, że ich wyniki będą wartościowe w ciągle zmieniającej się sytuacji rynkowej. Ostatecznie, istnieją przypadki, gdy skorzystanie z wniosków badań empirycznych nie jest możliwe, na przykład w przypadku wchodzącej na rynek firmy.

Na podstawie przedstawionych w tym rozdziale przyczyn, środkiem prowadzącym do rozwiązania przedstawionego problemu będzie stworzenie dedykowanego modelu opartego o podejście wieloagentowe. Wyniki symulacji przeprowadzonych w oparciu o stworzony model wieloagentowy posłużą jako podstawa weryfikacji hipotez badawczych i pozwolą na osiągnięcie zakładanych celów rozprawy. 

\section{Plan rozprawy}

W tym rozdziale przedstawiony zostanie ramowy plan rozprawy.

% 1. Wprowadzenie
\subsection*{I Wprowadzenie}

W ramach wprowadzenia przedstawiony zostanie cel rozprawy oraz uzasadnienie wyboru problemu badawczego. Uzasadnienie wyboru problemu badawczego będzie oparte na dwóch przesłankach. Po pierwsze, są to wnioski płynące z przeglądu literatury dotyczącej badania rynków dóbr trwałych. Po drugie, przedstawione zostaną przykłady empiryczne obrazujące, jaki wpływ na skuteczność podejmowania decyzji przedsiębiorstwa ma pominięcie oczekiwań konsumentów. Wśród przykładów empirycznych zostaną wymienione: producenci telefonów komórkowych: Nokia \citep{Lee2013Nokia:Giant} i Blackberry \citep{Shobhit2020BlackBerry:Failure, Austen2022BlackBerryEnds}; producenci aparatów fotograficznych: Polaroid \citep{Adiova2020TheDesign} i Kodak \citep{Mui2012HowFailed, Satell2018HowThink}; producent samochodów General Motors \citep{SilkeCarty20097News}; firmy technologiczne: Compaq \citep{Yati2019WhyFail}; firmy zajmujące się handlem detalicznym: Blockbuster \citep{Satell2018HowThink, Antioco2011HowShareholder}, Toys'R'Us \citep{Biron2022TheUs}; firmy FMCG: Schlitz's \citep{Hughes2020OhBrand}; startupy: Quibi \citep{Mullin2020QuibiWSJ}.
Oprócz celu rozprawy i uzasadnienia wyboru problemu, we wprowadzeniu zostaną przedstawione hipotezy badawcze oraz szczegółowy plan ich weryfikacji.

% 2. Przegląd literatury
\subsection*{II Rola oczekiwań konsumentów na oligopolistycznych rynkach dóbr trwałych} 

W tym rozdziale przedstawiony zostanie przegląd literatury dotyczącej trzech obszarów tematycznych, z których składa się omawiany problem badawczy. Omawianymi obszarami będą: rynki oligopolistyczne, rynki dóbr trwałych i proces formułowania oczekiwań przez konsumentów oraz metody badań konsumenckich, dzięki którym firmy mogą poznać i zrozumieć swoich klientów.

\subsubsection*{II-1 Literatura dotycząca rynków oligopolistycznych}

W tym podrozdziale zostanie przedstawiona literatura związana z badaniami rynków oligopolistycznych. Zostaną przywołane modele klasyczne: Cournota, Bertranda oraz Stackelberga \citep{Tirole1988TheTirole}. Oprócz nich, zostaną przedstawione modele rynków oligopolistycznych, na których występuje zróżnicowanie jakości dóbr: Hotellinga \citep{Hotelling1929StabilityCompetition} i Salopa \citep{Salop1979MonopolisticGoods}. Następnie omówione zostaną badania dotyczące oligopolistycznych rynków dóbr trwałych \citep{Desai1999CompetitionSelling, DeCroix1999OptimalOligopoly, Driskill2001DurableOligopoly, Esteban2007DurableAutomobiles, Sagasta2015PurchaseOligopolies, Caylor2018SignalingOligopoly}.


\subsubsection*{II-2 Literatura dotycząca rynków dóbr trwałych}

W tym podrozdziale zostaną przedstawione badania dotyczące rynków dóbr trwałych. Przeglą badań zostanie podzielony na trzy dominujące kierunki, zgodnie z zaprezentowanym w niniejszej koncepcji. Kierunki te stanowią: badania nad optymalną trwałością dóbr, począwszy od artykułów Petera Swana (\citeyear{Swan1970DurabilityGoods, Swan1971TheMonopoly, Swan1972OptimumObsolescence}); badania nad niespójnością czasową decyzji producenta, począwszy od artyułu Ronalde Coase'a (\citeyear{Coase1972DurabilityMonopoly}) i badania nad asymetrią informacji na rynkach dóbr trwałych, począwszy od artykułu George'a Akerloffa (\citeyear{Akerlof1970TheMechanism}). 


\subsubsection*{II-3 Literatura dotycząca oczekiwań konsumentów i badań konsumenckich}

W tym podrozdziale zostanie przedstawiona literatura badająca formowanie się oczekiwań konsumentów oraz ich zmiany \citep{Oliver1987APropositions, Curtin2019ConsumerImpact}. Oprócz tego zostanie omówiona rola badań rynkowych i konsumenckich w przedsiębiorstwach ze szczególnym uwzględnieniem wspomnianego zjawiska \textit{consumer's informedness} \citep{Clemons2008HowStrategy, Li2014ConsumerStrategy}

\subsection*{III Wybór metody wraz z uzasadnieniem oraz opis wykorzystanego modelu}

W tym rozdziale zostanie przedstawiona i uzasadniona metoda badawcza, która zostanie zastosowana do weryfikacji sformułowanych hipotez badawczych. Proponowany model wieloagentowy zostanie stworzony mając na uwadze zasady tworzenia modeli tego typu przedstawione przez Randa i Rusta (\citeyear{Rand2011Agent-basedRigor}) oraz Edmondsa i innych (\citeyear{Edmonds2017DifferentPurposes}). Model będzie opisany zgodnie z protokołem ODD (ang. \textit{Overview,  Design  concepts, Details}), który jest standardowym schematem opisu modeli tej klasy \citep{Grimm2006AModels}. Wykorzystanie modeli wieloagentowych w analizie zjawisk ekonomicznych podsumowują \cite{Hamill2015Agent-BasedEconomics}.

\subsubsection*{III-1 Wybór metody wraz z uzasadnieniem}

W tym podrozdziale zostanie przedstawiona metoda badawcza, jaką jest symulacyjny model wieloagentowy. Wybór metody badawczej zostanie uzasadniony w oparciu o cechy podmiotów gospodarczych uwzględnionych w modelu, na podstawie zasad opisanych przez Macala i Northa (\citeyear{Macal2014IntroductorySimulation}).

\subsubsection*{III-2 Autorski model oligopolistycznego rynku dóbr trwałych}

W tym podrozdziale zostanie przedstawiony proponowany model oligpolistycznego rynku dóbr trwałych. W szczególności szczegółowo zostaną opisani agenci - konsumenci oraz producenci. Opis zawierać będzie zestawienie cech agentów oraz ich problemy decyzyjne. Opis zostanie podsumowany za pomocą standardowego protokołu ODD \textit{Overview,  Design  concepts, Details} \citep{Grimm2020TheRealism}.

\subsubsection*{III-3 Opis eksperymentów wykonywanych z modelem} 

W tym podrozdziale zostaną przedstawione założenia dotyczące eksperymentów, które zostaną wykonane z uprzednio omówionym modelem. Dla każdego eksperymentu służącego weryfikacji hipotez badawczych zostanie przedstawiony schemat doboru parametrów i proces symulacji. Granice przedziałów, definiujących jak zmieniać się będą mogły dopuszczalne wartości parametrów, zostaną ustalone na podstawie wartości parametrów, które przyjmowane są w przypadku podobnych problemów opisywanych w literaturze oraz wyników badań i modeli opisywanych w literaturze.

\subsubsection*{III-4 Weryfikacja hipotez badawczych i analiza wrażliwości wyników na zmianę założeń}

W tym podrozdziale zostanie przeprowadzona weryfikacja hipotez badawczych w oparciu o wyniki numeryczne osiągnięte dzięki wykonanym z modelem eksperymentom. Dodatkowo, zostanie przeprowadzona analiza wrażliwości wyników na zmianę założeń. 

W ramach badania poprawności modelu, przedstawiony model zostanie poddany procesowi weryfikacji, czyli zostanie podjęta próba potwierdzona jego zgodności z założeniami oraz specyfikacją przedstawioną w modelu konceptualnym. Ponieważ proponowany model zawiera się w nurcie ekonomii teoretycznej, jego walidacja będzie polegać na porównaniu wyników przeprowadzonych eksperymentów z dostępnymi wynikami przedstawionymi w literaturze.

\subsubsection*{III-5 Podsumowanie i rekomendacje działań firmy}

W tym podrozdziale zostanie dokonane podsumowanie proponowanego modelu, jego implementacji, wykonanych eksperymentów i osiągniętych wyników. W oparciu o podsumowanie, zostaną sformułowane rekomendacje dotyczące działań producenta dóbr trwałych funkcjonującego na rynku oligopolistycznym.

\subsection*{IV Wnioski końcowe}

W tym rozdziale dokonane zostanie podsumowanie rozprawy, dyskusja nad osiągniętymi wynikami oraz przedstawione zostaną kierunki potencjalnego rozwoju proponowanego modelu.


\bibliography{phd_references}

\end{document}


