\documentclass[12pt,a4paper]{article}

\usepackage[utf8]{inputenc}
\usepackage[T1]{fontenc}
\usepackage{lmodern}
\usepackage[polish]{babel}
%\usepackage{polski}
\usepackage{csquotes}
\setlength{\marginparwidth}{2cm}
\usepackage[colorinlistoftodos,prependcaption,textsize=tiny]{todonotes}
\usepackage{xcolor}
\usepackage{natbib}

\bibliographystyle{papalike}
\setcitestyle{authoryear,open={(},close={)}}

\usepackage{geometry}

\geometry{
 a4paper,
 total={170mm, 257mm},
 left=25mm,
 right=25mm,
 top=25mm,
 bottom=25mm
 }

\usepackage[normalem]{ulem}
\usepackage{hyperref}
%\bibliographystyle{plunsrt}
%\bibliographystyle{plain}

\usepackage{cleveref}

\newcommand{\answer}[1]{\todo[color=blue!40]{#1}}
\newcommand{\reminder}[1]{\todo[color=red!40]{#1}}
\newcommand{\unsure}[1]{\todo[color=yellow!40]{#1}}

%\setlength{\parindent}{0pt}

\begin{document}

\title{KONCEPCJA ROZPRAWY DOKTORSKIEJ}
\author{mgr Michał Kot}
\date{Wrzesień 2022}
\maketitle

\section*{Tytuł rozprawy}

Oczekiwania konsumentów, a decyzje producentów na oligopolistycznym rynku dóbr trwałego użytku.

\section*{Promotor}

Promotorem rozprawy doktorskiej jest prof. Bogumił Kamiński. Promotorem pomocniczym rozprawy jest dr Przemysław Szufel.

\section{Przedmiot i cel rozprawy}

Rozpatrywanym w rozprawie problemem jest proces projektowania, planowania produkcji i ustalania cen dóbr trwałych przez firmę funkcjonującą na rynku oligopolistycznym. Dobra trwałe są rodzajem dóbr konsumpcyjnych, które są używane przez konsumenta w sposób powtarzalny przez dłuższy okres \citep{Diewert2009DurablesIndex}, tj. co najmniej jeden rok \citep{DepartmentofEconomicandSocialAffairs2018Classification2018} lub trzy lata \citep{USDepartmentofCommerce2018DurableGoods}. Przykładami dóbr trwałych są: samochody, urządzenia elektroniczne, artykuły AGD lub zabawki \citep{Mantena2012LiteratureIssues}. W rozprawie rozpatruje się wybrane elementy decyzji podejmowanych przez firmy, które polegają na wyborze dokonanym przez odpowiedzialnych w firmie decydentów odnośnie: cech posiadanych przez produkowane dobra \citep{Swan1970DurabilityGoods, Inderst2008DurableDifferentiation}, wielkości produkcji \citep{Desai2007ResearchGoods} oraz wysokości oczekiwanej marży \citep{DeCroix1999OptimalOligopoly}. Rozpatrywana w rozprawie firma funkcjonuje na rynku oligopolistycznym, który charakteryzuje się występowaniem heterogenicznych dóbr \citep{Sutton1986}. 

\textbf{\emph{Celem rozprawy} jest wyjaśnienie, w jaki sposób uwzględnienie oczekiwań konsumentów w procesie projektowania, planowania produkcji i ustalania cen dóbr trwałych wpływa na efektywność decyzji podejmowanych przez producentów}. W rozprawie zakłada się, że producenci mają możliwość poznać oczekiwania konsumentów co do cech produktów, ale jest to czynność wymagająca poniesienia przez firmę dodatkowych nakładów. Efektywność decyzji producentów oceniana jest poprzez osiągany przez firmę krótkoterminowy zysk. Zysk zdefiniowany jest jako różnica pomiędzy przychodami ze sprzedaży dóbr, a kosztami produkcji i badań konsumenckich. Środkiem do osiągnięcia postawionego celu rozprawy, jest stworzenie modelu oligopolistycznego rynku dóbr trwałych, składającego się z firm i konsumentów. Model rynku jest niezbędnym elementem proponowanej rozprawy, ponieważ będzie on odwzorowywał niezbędne mechanizmy: podejmowania autonomicznych decyzji przez firmy i konsumentów; wymiany handlowej na rynku pierwotnym i wtórnym; wymiany informacji pomiędzy konsumentami i aktualizacji oczekiwań. Odwzorowanie tych mechanizmów pozwoli na zbadanie zależności pomiędzy decyzjami firm oraz osiąganym zyskiem, co w rezultacie umożliwi osiągnięcie założonych celów rozprawy i weryfikację sformułowanych hipotez badawczych. 

\section{Zakres i kontekst rozprawy}


Przedstawiony w rozprawie problem jest ważny z trzech powodów: uwzględnienia strategicznych interakcji pomiędzy firmami na rynku oligopolistycznym i specyficznych cech rynków dóbr trwałych, sposobu podejmowania decyzji przez producentów i roli informacji o konsumentach, które posiadają producenci. Przyczyny te zostaną przedstawione w kolejnych podrozdziałach.

% Struktura rynku - oligopol

\subsection{Specyfika rynku dóbr trwałych i strategiczne interakcje pomiędzy firmami}

Rynki dóbr trwałych posiadają specyficzne cechy, które powodują, że proces podejmowania decyzji przez operujące tam firmy jest utrudniony. Po pierwsze, kluczową decyzją producentów jest wybór trwałości dóbr. Po drugie, na rynkach dóbr trwałych obserwowana jest niespójność czasowa decyzji producentów, która zmusza ich do poszukiwania rozwiązań pozwalających utrzymać siłę rynkową. Po trzecie, funkcjonowanie rynku pierwotnego dóbr trwałych często prowadzi do powstania rynku wtórnego, a na obu rynkach obserwowana jest asymetria informacyjna. Trzy wspomniane aspekty funkcjonowania rynków dóbr trwałych zostaną omówione w następnych akapitach. \newline

\emph{Problem wyznaczenia przez firmy optymalnej trwałości dóbr, został zapoczątkowany przez serię artykułów Swana} (\citeyear{Swan1970DurabilityGoods, Swan1971TheMonopoly, Swan1972OptimumObsolescence}). W tych artykułach autor porównywał decyzje odnośnie trwałości produkowanych dóbr, podejmowanie przez monopolistę oraz firmę działającą na rynku konkurencyjnym. Wnioski autora wskazywały, że niezależnie od poziomu konkurencyjności rynku, optymalną decyzją producenta nie jest obniżenie trwałości, a jest nią ustalenie trwałości produktu na poziomie społecznie optymalnym. Artykuły te stanowiły polemikę autora z wynikami innych badaczy, którzy zwracali uwagę na istnienie zjawiska \textit{planned obsolence}, czyli celowego obniżania trwałości dóbr przez producentów w celu podniesienia częstotliwości zakupów \citep{Martin1962MonopolyGoods, Kleiman1966TheGoods, Levhari1969DurabilityMonopoly, White1969ThePeriod, Schmalensee1970RegulationGoods}. Kluczowe założenie Swana dotyczyło pełnej substytucyjności starych i nowych produktów. W swoim podejściu autor zakładał, że określona liczba używanych produktów stanowi idealny substytut nowego, pełnowartościowego dobra, co jak określa \citet{Waldman2003DurableMarkets}, stanowi założenie nierealistyczne.
Późniejsi autorzy badali stabilność wyników osiągniętych przez Swana poprzez weryfikację założeń przyjętych przez autora np. identyczna stopa dyskontowania przyszłości przez firmy i konsumentów \citep{Barro1972MonopolyDepreciation}, wprowadzenie umów naprawy lub wymiany produktów \citep{Su1975DurabilityReconsidered}.

Autorzy zajmujący się problemem trwałości dóbr w późniejszych latach, wbrew wynikom badań Swana, podkreślali zyskowność strategii opartej o \textit{planned obsolence}, czyli rozmyślne, sztuczne obniżanie trwałości dóbr. Ich zdaniem sztucznie obniżona trwałość zmusza konsumentów do częstszego, niż w przypadku zachowania normalnej trwałości, kupowania dóbr \citep{Desai1998LeasingFirm, Hendel1999InterferingMarkets, Fishman2000ProductMonopoly}. Przyczyną osiągania odmiennych wyników przez wymienionych autorów jest, opisany w kolejnej części tego rozdziału, problem niespójności czasowej decyzji producenta, który został pominięty przez Swana \citep{Bulow1986AnObsolescence}. \citet{Slade2006MadeAmerica} przedstawił empiryczne przykłady firm, które obniżały sztucznie trwałość oferowanych dóbr, jak na przykład Xerox lub Kodak. Z drugiej strony \citet{Bulow1986AnObsolescence} przedstawił sytuację, gdy producentowi opłaca się zwiększać trwałość dóbr: zwiększanie trwałości produktów, zdaniem autora, jest skutecznym sposobem przeciwdziałania wchodzeniu na rynek nowych graczy. \citet{Agrawal2016TheGoods} przywoływał przykłady firm, które działały odmiennie niż Kodak lub Xerox i dostosowywały proces produkcji, używane materiały i politykę gwarancyjną tak, by zwiększać przydatność i trwałość swoich produktów. Jako przykłady takiego działania autor wymienił firmę motoryzacyjną BMW oraz producenta zegarków Patek Philippe. Zdaniem autora, przyczyny takiego zachowania firm wynikają ze specyficznych dążeń i oczekiwań ich klientów. Konsumenci szukają w przypadku produktów takich jak BWM czy Patek Philippe wyjątkowości, co pozwala producentowi na zaspokojenie ich potrzeb poprzez połączenie wysokiej trwałości z wysokim poziomem marż i niskim wolumenem produkcji.

Podsumowując, pomimo niewątpliwego wkładu Swana w rózwój badań nad trwałością dóbr trwałych, jego wyniki zostały podważone w późniejszych latach przez innych autorów. Zastrzeżenia budziły założenia przyjęte przez Swana (\citep{Waldman2003DurableMarkets}) oraz przedstawione empiryczne i teoretyczne kontrprzykłady. Jak wskazano, muszą zaistnieć specyficzne uwarunkowania rynkowe, np. konsumenci poszukujący dóbr prestiżowych, by producenci zachowywali się zgodnie z rezultatami osiągniętymi przez Swana. \newline

\emph{Badania nad wpływem niespójności czasowej decyzji producenta i siły rynkowej firmy, zostały zapoczątkowane arykułem Coase'a, który zwrócił uwagę na to zjawisko występujące na rynku dóbr trwałych (ang. \textit{Coase conjecture})} \citep{Coase1972DurabilityMonopoly}. W swoim modelu, Coase zakładał, że producent-monopolista oferuje dobro o nieskończonej trwałości i występuje populacja heterogenicznych konsumentów, którzy w różny sposób wyceniają oferowane dobro. Oprócz tego autor zakładał, że konsumenci nie mogą odsprzedawać posiadanych dóbr. Monopolista-producent dobra trwałego funkcjonujący na tym rynku, chcąc maksymalizować zysk, powinien najpierw ustalić wysoką cenę dobra, która będzie akceptowalna dla konsumentów, którzy są skłonni ją zapłacić. W kolejnych okresach, monopolista powinien stopniowo obniżać cenę, by kolejni konsumenci o coraz niższych wycenach dokonywali zakupów. Strategia ta nazywana jest strategią \textit{prestiżową} lub strategią \textit{spijania śmietanki} (ang. \textit{price skimming}). Konsumenci o wysokich wycenach, przewidując takie zachowanie monopolisty, nie będą nabywać dobra po wysokich cenach i będą oczekiwać na spadek cen, zmuszając producenta w danym okresie do konkurowania z samym sobą w kolejnych okresach. Monopolista może przeciwdziałać takiemu zachowaniu konsumentów i częściowo ograniczyć utratę siły rynkowej poprzez ustanowienie cen poniżej poziomu optymalnego, przy których konsumentom o wysokich wycenach dobra obojętne jest czekanie na jego zakup lub nie. Oprócz tego, monopolista może zobowiązywać się do utrzymywania w przyszłości cen na niezmienionym poziomie lub do zaprzestania dalszej produkcji tak, by skłonić konsumentów do natychmiastowej decyzji. Obietnica utrzymywania cen na niezmienionym poziomie jest w literaturze ekonomicznej uznawana za niemożliwą do spełnienia i stąd, nierealistyczną z punktu widzenia konsumentów \citep{Mantena2012LiteratureIssues}. \citet{Bulow1982Durable-GoodsMonopolists} przedstawił formalny dowód mechanizmu opisanego przez Coase'a. Autor wskazywał, że metodą uniknięcia tego problemu przez producenta może być dzierżawa produktu, zamiast jego sprzedaży. Autor argumentował, że producent dobra trwałego, który je dzierżawi nie różni się od producenta dobra nietrwałego, który swój produkt sprzedaje.
\citet{Bagnoli1989Durable-GoodsDemand} zauważyli, że mechanizm spadku cen opisany przez Coase'a istnieje tylko wtedy, gdy konsumenci nabywają produkty. Dlatego jeśli wszyscy konsumenci będą oczekiwać spadku cen i wstrzymają konsumpcję, to spadek cen nie zaistnieje. Zgodnie z tą obserwacją, monopolista może wykorzystać w pełni swoją siłę rynkową i, w nieskończonym horyzoncie czasowym, sprzedawać dobro kolejnym konsumentom jeśli będzie umiejętnie, stopniowo obniżał cenę. Oprócz założenia o nieskończonym horyzoncie czasowym, autor założył również pełną informację producenta o cenach rezerwacji konsumentów i istnienie skończonej liczby nabywców .
Niektórzy autorzy wskazują, że monopolista może przeciwdziałać utracie siły rynkowej w sytuacji gdy konsumenci zmuszeni są na ponowne nabywanie produktów z powodu ich starzenia i utraty jakości \citep{Bond1984DurableSales}; gdy obecne decyzje konsumentów zależą od efektów ich przeszłych decyzji i reputacji producenta \citep{Ausubel1989ReputationMonopoly}; gdy firma gwarantuje najniższą cenę \citep{Butz1990Durable-GoodProvisions}; gdy firma wprowadza nową wersję produktu na rynek \citep{Waldman1996DurableMatters}; gdy firma ogranicza produkcję \citep{Kahn1986TheCosts, McAfee2008CapacityConjecture}; gdy wyceny produktów dokonywane przez konsumentów zmieniają się w czasie \citep{Biehl2001Durable-GoodsValues, Garrett2016IntertemporalValues}; lub przy zmianie metody produkcji na bardziej efektywną \citep{Karp1996TheMonopoly, Kutsoati2005TheMonopolist}. Ponadto, wielu autorów pokazuje, że monopolista może uniknąć zmniejszenia siły rynkowej oferując zróżnicowane jakościowo produkty \citep{Takeyama2002StrategicMonopoly, Inderst2008DurableDifferentiation, Hahn2006DamagedGoods, Nava2019DifferentiatedConjecture}.

Podsumowując, problem niespójności czasowej decyzji producenta, na który jako pierwszy zwrócił uwagę Coase, w istotny sposób wpływa na zachowanie konsumentów, oraz strategię producenta. Późniejsi autorzy wskazywali metody przeciwdziałania utracie siły rynkowej, poprzez zwiększenie wiarygodności producenta i wprowadzenie wiążących gwarancji; dzierżawę produktów; zmianę technologii i wprowadzanie nowych wersji produktów lub różnicowanie jakości dóbr. \newline

\emph{Jako pierwszy na problem asymetrii informacyjnej pomiędzy sprzedającymi i kupującymi na rynku wtórnym, zwrócił uwagę} \citet{Akerlof1970TheMechanism}. W swoim artykule autor przedstawił mechanizm, zgodnie z którym istnienie asymetrii informacyjnej pomiędzy sprzedającymi, którzy znają prawdziwe cechy sprzedawanych dóbr a kupującymi, którzy ich nie znają, prowadzi w rezultacie do braku popytu na dobro i załamania rynku.
Rozwinięciem problemu przedstawionego przez Akerloffa był artykuł Hendela i Lizzeriego (\citeyear{Hendel1999InterferingMarkets}), w którym autorzy badali wpływ asymetrii informacyjnej nie tylko na rynku wtórnym, ale również na rynku pierwotnym. W modelu Akerlofa, pomijającym istnienie rynku pierwotnego, transakcje pomiędzy konsumentami zachodziły tylko wtedy, gdy konsumenci wyceniający dobro nisko, sprzedają je konsumentom o wysokiej wycenie. Rozwinięcie Hendela i Lizzeriego pozwala obserwować również transakcje, gdzie obie strony wyceniają wysoko dobro będące przedmiotem transakcji. Jest tak, ponieważ konsument sprzedający dobro na rynku wtórnym, jeszcze wyższą wartość przypisuje nowemu produktowi, dostępnemu na rynku pierwotnym. Oprócz tego, dzięki uwzględnieniu obu rynków, autorzy zbadali zależność pomiędzy cenami na rynku pierwotnym oraz wtórnym. Zgodnie z ich wynikami, istnienie rynku wtórnego podnosi maksymalną cenę jaką są w stanie zaakceptować kupujący na rynku pierwotnym, ponieważ istnieje możliwość odsprzedaży dobra, która przynosi konsumentowi dodatkowe środki.
Związek pomiędzy rynkiem pierwotnym a rynkiem wtórnym był badany również przez innych autorów. Wyniki Waldmana (\citeyear{Waldman1996DurableMatters}) i Fudenberga (\citeyear{Fudenberg1998UpgradesBuybacks}) wskazują, że istnienie rynku wtórnego zmusza monopolistę, operującego na rynku pierwotnym, do obniżenia ceny dobra. Mechanizm ten wynika z faktu, iż produkty używane mogą być substytutami produktów nowych. Autorzy wskazują, że monopolista może przeciwdziałać temu zjawisku poprzez obniżenie trwałości oferowanego dobra lub dzięki obniżeniu wolumenu produkcji, skutecznie ograniczając w ten sposób liczbę dostępnym w drugim obiegu dóbr. \citet{Esteban2007DurableAutomobiles} badali związek pomiędzy pierwotnym i wtórnym rynkiem samochodów, w oparciu o dane dotyczące rynku w USA. Wyniki osiągnięte przez autorów wskazują, że eliminacja rynku wtórnego powoduje wzrost wolumenu produkcji wszystkich firm, najmocniej zaś zyskują firmy produkujące samochody o najniższej jakości. Przyczyną takiego zjawiska jest fakt, że produkty o najniższej jakości na rynku wtórnym są najbliższymi substytutami dóbr pozostających w obrocie na rynku wtórnym. \citet{House2008DurableConformity} badał związek pomiędzy preferencjami konsumentów a istnieniem rynku wtórnego. Wnioski autora wskazują, że konsumenci mają skłonność do wyboru dóbr o cechach pożądanych przez większość konsumentów, nawet jeśli nie odpowiadają one jego osobistym preferencjom. Przyczyną takiego zachowania konsumentów jest chęć maksymalizacji szansy na odsprzedaż dobra na rynku wtórnym, osiągana gdy jak najwięcej konsumentów będzie skłonnych odkupić dany produkt. Efekt ten jest obserwowalny najczęściej w przypadku dóbr o długim cyklu życia, lub wśród konsumentów, którzy relatywnie częściej odsprzedają posiadane produkty. 

Podsumowując, istnienie rynku wtórnego w istotny sposób wpływa na dynamikę rynku pierwotnego. Co więcej, asymetria informacyjna występująca pomiędzy sprzedającymi a kupującymi może skutkować niższą efektywnością rynku. Ostatnia obserwacja odnosi się tak do rynku wtórnego, jak i do rynku pierwotnego. Asymetria informacyjna na rynku pierwotnym skutkuje kierowaniem się przez producentów znanymi im średnimi parametrami produkowanych dóbr, podczas gdy konsumenci kierują się swoimi oczekiwaniami formułowanymi na podstawie przeszłych doświadczeń z produktem. \newline

Trzy główne kierunki rozwoju literatury skupiającej się na rynkach dóbr trwałych, które zostały wymienione powyżej, nie są jedynymi, które stanowią zainteresowanie badaczy. Oprócz badań związanych z wyborem optymalnej trwałości dóbr, problemem czasowej niespójności decyzji producenta oraz występowaniem asymetrii informacyjnej i rynków wtórnych, w literaturze ekonomicznej bada się również inne aspekty funkcjonowania tych rynków: problem ustalania cen przez producentów oraz strategiczne interakcje pomiędzy firmami. \newline

\emph{Problem wyznaczania cen dóbr jest z punktu widzenia niniejszej rozprawy szczególnie ważny}. Problem ten posiada cechę, której nie obserwuje się zazwyczaj w przypadku nietrwałych dóbr konsumpcyjnych. Cechą tą jest międzyokresowy związek pomiędzy popytem zaspokajanym przez producentów w teraźniejszości i przyszłości. Związek ten wynika ze zjawiska trwałości dóbr i polega na tym, że zwiększenie wolumenu produkcji i stopnia zaspokojenia popytu w teraźniejszości zmniejsza popyt w okresach przyszłych. W większości artykułów problem ten rozwiązywany jest poprzez zastosowanie indukcji wstecznej, czyli uprzednie rozwiązanie problemu producenta w drugim okresie i następnie wykorzystanie go do rozwiązania problemu w okresie pierwszym \citep{Biehl2001Durable-GoodsValues, Bulow1982Durable-GoodsMonopolists, Desai1999CompetitionSelling}. Oprócz tego, optymalność decyzji cenowych producenta warunkowana jest horyzontem planowania ścieżki konsumpcji przez klienta \citet{Kalish1983MonopolistCost}. W literaturze rozróżnia się dwie postawy konsumentów. Po pierwsze, konsument może być krótkowzroczny (ang. \textit{myopic}) i podejmować decyzje jedynie w oparciu o obecną cenę dobra i jego osobistą wycenę. Po drugie, konsument być dalekowzroczny i może próbować antycypować przyszłe ruchy cenowe producenta i na przykład opóźniać zakup dobra, jeśli oczekuje, że jego cena spadnie \citet{Besanko1990OptimalConsumers}. Inni autorzy badali również optymalne strategie cenowe, przy założeniu zmiennych kosztów produkcji \citep{Kahn1986TheCosts, Olsen1992DurableConjecture} czy deprecjacji jakości dobra \citep{Driskill1997Durable-goodsDepreciation}. \newline

\emph{Pomimo, że w literaturze dotyczącej rynków dóbr trwałych dominują problemy dotyczące producenta-monopolisty, to istnieje kilka przykładów badań, gdzie autorzy badali zachowania producentów konkurujących ze sobą na rynku oligopolistycznym}. W rzeczywistości na wielu rynkach dóbr trwałych występuje więcej niż jeden wytwórca i uwzględnienie w badaniu strategicznej interakcji pomiędzy producentami pozwala lepiej zrozumieć zachowanie rynku jako całości oraz jego poszczególnych graczy \citep{Tirole1988TheTirole}. Przykładami oligopolistycznych rynków dóbr trwałych, w zależności od liczby producentów, są rynki gdzie występuje: \begin{itemize}
    \item dwóch producentów: np. na rynku konsol do gier: Sony oraz Microsoft;
    \item trzech producentów: np. na rynku producentów samolotów: Boeing, Airbus i McDonnell-Douglas
    \item więcej niż trzech producentów: np. na rynku telefonów komórkowych, sprzętu RTV, sprzętu AGD \citep{Driskill2001DurableOligopoly}.
\end{itemize}
Badania dotyczące oligopolistycznych rynków dóbr trwałych można podzielić ze względu na problem rozpatrywany przez ich autorów na badania dotyczące: wielkości produkcji i decyzji producentów odnośnie leasingu dóbr; wpływu działań regulatora i zróżnicowania dóbr. Wymienione aspekty funkcjonowania oligopolistycznych rynków dóbr trwałych zostaną omówione w kolejnych akapitach. \newline

Wyniki badań nad wielkością produkcji i decyzjami związanymi z leasingiem dóbr, otrzymywane dla problemu oligopolu różnią się w istotny sposób od wyników dla problemu monopolisty. \citet{Driskill2001DurableOligopoly} pokazał, że wielkość produkcji na rynku oligopolistycznym jest wyższa niż w monopolu, ale mniejsza niż na rynku doskonale konkurencyjnym. \citet{Esteban2007DurableAutomobiles} badali wpływ rynków wtórnych na zachowanie producentów na
rynku pierwotnym, który zgodnie z założeniem autorów był rynkiem oligopolistycznym. Autorzy pokazali, że podczas podejmowania decyzji o wielkości produkcji firma powinna brać pod uwagę jedynie zmienne z przeszłości, które nadal mają istotny wpływ na osiągany przez nią zysk, czyli w praktyce, wolumen używanych dóbr, które nadal pozostają w obrocie na rynku wtórnym. 
\citet{Carlton1989MarketIndustries} wskazali, że producent funkcjonujący na rynku oligopolistycznym wybiera sprzedaż oraz leasing swoich dóbr, w przeciwieństwie do procenta-monopolisty, który całość swojej produkcji dzierżawi. Sprzedaż dobra pozwala producentowi trwale zdobyć część rynku, natomiast dzierżawa niesie za sobą ryzyko szybkiej utraty pozycji rynkowej, gdyż w kolejnych okresach konsumenci mogą elastycznie wybierać pożądane produkty. \citet{Desai1999CompetitionSelling} pokazali, że przyczyną takiego zachowania firm jest wpływ leasingu dóbr na późniejsze rozpatrywane okresy: leasing zmniejsza wolumen produkowanych nowych dóbr, bo producent musi najpierw sprzedać używane produkty poleasingowe. Niższa produkcja nowych dóbr skutkuje utratą udziałów rynkowych przez firmę, a siła tego efektu rośnie wraz ze wzrostem poziomu konkurencyjności rynku, mierzonej podobieństwiem oferowanych produktów.  \newline

Wpływ regulacji poruszony został w artykule Sagasty i innych (\citeyear{Sagasta2015PurchaseOligopolies}), którzy badali wpływ dopłat do zakupu dóbr trwałych w dwuokresowym modelu duopolu, w którym obaj producenci wytwarzają homogeniczne dobro trwałe. Konsumenci otrzymują od regulatora dopłaty do zakupu lub dzierżawy dóbr trwałych. Wyniki autorów wskazują, że zwiększanie dopłat do zakupu dóbr i obniżanie dopłat do dzierżawy dóbr zwiększa konkurencyjność rynku i obniża siłę rynkową producentów w oligopolu. Inne badania wpływu regulacji rządowych na rynku dóbr trwałych, dotyczą w szczególności opodatkowania nadmiernych emisji szkodliwych substancji podczas produkcji i nakładania akcyz \citep{Goering1996TaxationDurable, Goering1999EmissionsOligopoly, Goering2012TaxationBehavior, Chen2010DoMarket}. \newline

Przemiotem badań jest również zachowanie producentów na oligopolistycznych rynkach dóbr trwałych, na których występuje zróżnicowanie jakości dóbr. Wyniki Deneckere i de Palmy (\citeyear{Deneckere1998TheOligopoly}) wskazują, że w przeciwieństwie do przypadku producenta-monopolisty, zmiany cen nie wpływają jedynie na dynamikę konkurencji producenta z samym sobą w kolejnych okresach. Na rynku oligopolistycznym firma produkująca dobro wyższej jakości poprzez obniżenie ceny, konkuruje przede wszystkim z konkurentem dostarczającym dobro niższej jakości i wymusza na nim odpowiednie dostosowanie cen w celu obrony udziałów rynkowych. \citet{Nagurney2014ACompetition} badali istnienie równowag rynkowych w przypadku rynków oligopolistycznych, na których firmy konkurują za pomocą cen i jakości. \newline

Badania dotyczące rynków dóbr trwałych skupiają się na ocenie działań producentów w obliczu wyzwań wynikających ze specyficznych cech tych rynków oraz funkcjonowania w warunkach konkurencji. Badania te pomijają jednak kwestię formułowania przez konsumentów oczekiwań w stosunku do cech produktów, a skupiają się na roli oczekiwań konsumentów odnośnie przyszłych wielkości produkcji oraz cen dyktowanych przez producenta. Problem formułowania oczekiwań i uczenia się przez konsumentów cech dóbr w następstwie konsumpcji w istotny sposób wpływają na zachowanie konsumentów oraz podejmowane przez nich wybory. Z uwagi na fakt, że producenci konkurują ze sobą nie tylko za pomocą cen, ale również poprzez zróżnicowanie produktów \citep{Hotelling1929StabilityCompetition, Salop1977BargainsDispersion, Tirole1988TheTirole}, oczekiwania konsumentów odnośnie cech produktów są szczególnie ważne na rynkach, gdzie występują strategiczne interakcje pomiędzy firmami. Jak wskazują w swoim artykule Mantena i inni (\citeyear{Mantena2012LiteratureIssues}, dwa kluczowe kierunki rozwoju badań rynków wtórnych dotyczą uwzględniania strategicznych interakcji pomiędzy firmami oraz niepewności związanej z popytem rynkowym. Autorzy zwracają uwagę, że stabilność wyników oraz możliwość zastosowania wniosków w rzeczywistych zastosowaniach rośnie, jeśli zostaną one zwalidowane w przykładach zakładających występowanie konkurencji. Oprócz tego, zdaniem autorów zewnętrzne czynniki ekonomiczne i heterogeniczność zachowań konsumentów ma istotny wpływ na popyt. W konsekwencji, mają one wpływ na efektywność działań producentów, którzy produkują określoną liczbę produktów nie na zamówienie, a z wyprzedzeniem, próbując antycypować przyszłe potrzeby konsumentów. 

Z tego powodu, badany w rozprawie rynek dóbr trwałych jest oligopolem, a populacja konsumentów jest heterogeniczna jeśli chodzi o oczekiwania odnośnie cech dóbr, które są na bieżąco aktualizowane. Podstawą aktualizacji oczekiwań jest konsumpcja produktów \citep{Erdem1996} oraz wymiana informacji pomiędzy konsumentami \citep{Izquierdo2007TheEfficiency}. Rozpatrywany w rozprawie rynek zachowuje cechy specyficzne dla rynków dóbr trwałych: endogeniczne ustalanie trwałości dóbr przez producentów, występowanie asymetrii informacyjnej pomiędzy podmiotami sprzedającymi i kupującymi oraz funkcjonujący rynek wtórny. Z uwagi na występowanie w rozprawie zróżnicowania cech dóbr, starzenia się dóbr oraz zmienności wycen dóbr dokonywanych przez konsumentów, pomijany jest problem niespójności czasowej decyzji producenta, czyli \textit{Coase conjecture}.

% Problem producenta dóbr trwałych w oligopolu

\subsection{Decyzje producenta}

Problem producenta rozpatrywany w rozprawie związany jest z procesem tworzenia i dostarczenia na rynek produktów. W rozprawie zakłada się, że proces ten jest podzielony na trzy fazy: fazę wyboru cech produktu; fazę wyboru wielkości produkcji i fazę wyboru polityki cenowej. W kolejnych akapitach zostaną przedstawione  dominujące w literaturze ekonomicznej podejścia pozwalające producentom podejmować odpowiednie działania w każdej fazie tworzenia produktu.  \newline

\emph{Literatura dotycząca fazy projektowania produktu proponuje jako najpopularniejsze rozwiązanie analizę conjoint lub metodę Discrete Choice Analysis.} 

Analiza conjoint jest metodą statystyczną, pozwalającą określić optymalne cechy produktu najlepiej odpowiadające potrzebom konsumentów. Metoda ta polega na prezentowaniu respondentom produktów, spośród których konsument wybiera jeden, który jego zdaniem jest najlepszy. Produkty są w istocie kombinacjami cech, spośród których każda cecha może przyjąć kilka poziomów. Celem decydenta jest określenie takiej kombinacji poziomów cech, która najlepiej odpowiada potrzebom i preferencjom konsumentów \cite{Wasowicz-Zaborek2018ZastosowaniePodrozy}.
\citet{Zufryden1979ZIPMAPPositioning} wskazuje, że ważnym założeniem proponowanej metody jest kierowanie się przez konsumentów maksymalizacją użyteczności polegającej w tym przypadku na deterministycznym wyborze dobra o cechach najbardziej zbliżonych do preferencji konsumenta.  Autor zauważył, że takie zachowanie konsumenta obserowowane jest w przypadku wysokiej lojalności do ulubionego produktu lub na rynku dóbr trwałych. Ponadto autor zwracał uwagę na kluczową rolę poprawnej specyfikacji cech dóbr i ich poziomów przez badacza.
Standardowa procedura wykorzystania analizy conjoint nazwana POSSE (ang \textit{Product Design Optimization and Selected Segment Evaluation}) została opracowana przez \citet{Green1981AAnalysis}. Z uwagi na czasochłonność analizy conjoint, poszukiwane były metody generujące w szybki sposób kombinacje cech bliskie optymalnym \citep{Kohli1987HeuristicDesign, Green1987AExtensions}.

Metoda Discrete Choice Analysis, zwana w skrócie \textit{DCA} jest zbliżona do analizy conjoint. Główna różnica pomiędzy obiema metodami polega na sposobie wyboru dóbr przez konsumenta podczas badania: w metodzie conjoint konsument przypisuje każdemu produktowi odpowiednią liczbę punktów w rankingu, natomiast w metodzie DCA konsument stoi przed problemem wyboru jednego produktu spośród wszystkich mu przedstawionych. Następstwem binarnego wyboru konsumenta w metodzie DCA jest konieczność wykorzystania innych metod analitycznych niż w analizie conjoint, takich jak np. wielomianowa regresja logistyczna \citep{Verma1999ConfiguringPreferences, Pullman2001ServiceMarkets}.
\newline

\emph{Problem wyboru optymalnej wielkości produkcji jest przedmiotem badań w ekonomii oraz badaniach operacyjnych.}

W literaturze ekonomicznej wybór optymalnej wielkości produkcji, która jest jedną z kluczowych decyzji firmy, przedstawiany jest często jako problem programowania nieliniowego. Problem polega na wyborze takiej nieujemnej wielkości produkcji, która pozwala na maksymalizację przychodu przedsiębiorstwa, przy spełnieniu warunku minimalnej wymaganej wielkości zysku. W praktyce, problem ten rozwiązuje się korzystając z warunków Kharusha-Kuhna-Tuckera (\textit{KKT}) \citep{Kharush1939MinimaConditions, Kuhn1951NonlinearProgramming}. Często nazywane warunkami pierwszego rzędu, są one warunkami koniecznymi, które musi spełniać rozwiązanie optymalne rozpatrywanego układu. W literaturze ekonomicznej problem wyboru wielkości optymalnej produkcji przy wykorzystaniu warunków \textit{KKT} został wykorzystany m.in. w problemie firmy wytwarzającej wiele produktów \citep{Pfouts1961TheFirm, Naylor1965AFirm}, w problemie firmy utrzymującej kluczowe elementy systemu produkcji \citep{Sarkar2010OptimalModel} lub w problemie firmy borykającej się z nieprecyzyjnie określonymi parametrami i ograniczeniami funkcji produkcji \citep{Kasthuri2011Multi-ItemApproach, Jayaraj2021OptimizationMethod}. 

W dyscyplinie badań operacyjnych, problem określania optymalnego poziomu produkcji rozpatrywany jest w ekonomicznym modelu wielkości produkcji (ang. \textit{Economic Production Quantity model, EPQ}) \citep{Taft1918TheLot}. W modelu EPQ określona i stała liczba produktów jest kupowana przez klientów ze stałą, znaną producentowi częstotliwością. Producent może wyprodukować określoną liczbę nowych produktów w dowolnym momencie. Produkcja wiąże się z poniesieniem przez producenta kosztów związanych z rozpoczęciem procesu produkcyjnego, wyprodukowaniem każdej jednostki dobra oraz przechowywaniem każdej jednostki dobra w magazynie. Rozwiązanie oryginalnego modelu EPQ polega na znalezieniu takiej wielkości produkcji, która minimalizuje łączny koszt produkcji i utrzymywania zapasów \citep{Hillier2013IntroductionResearch}. Model EPQ był wykorzystywany jako punkt startowy przez wielu badaczy, którzy proponowali jego rozwinięcia. Proponowanymi rozwinięciami były: zmienność cen produktów \citep{Yanasse1990EoqCost, Mehra1991SomeConditions}, zmienność jakości dóbr \citep{Salameh2000EconomicQuality, Teng2005EconomicDemand, Yassine2012DisaggregationModel, Liao2007OnPayments}, problemy w procesie produkcji dóbr \citep{Rosenblatt1986EconomicProcesses, Sarkar2011AnSystem, Hsu2013TwoReturns}, zmienność kosztów \citep{Darwish2008EPQCost}, niepewność lub zmienność popytu \citep{Khouja1994EconomicQuality, Zhou1996OptimalDemand, Lee1998EconomicQuantity, Sarkar2011AnSystem}. Z modelem EPQ blisko związany jest problem gazeciarza (ang. \textit{Newsvendor / Newsboy problem}), rozpatrywany przez Arrowa (\citeyear{Arrow1951OptimalPolicy}). Tym co odróżnia model gazeciarza od modelu EPQ jest jego jednookresowość oraz sposób w jaki traktowane są niesprzedane w danym momencie produkty. w modelu EPQ są one po prostu sprzedawane przez producenta w kolejnych okresach, podczas gdy w problemie gazeciarza zakłada się, że dobra niesprzedane są bezużyteczne i nie mogą być dalej oferowane konsumentom \citep{Chen2016NovelModel}.  \newline

\emph{Ostatecznie, obok wyboru cech produktów oraz wielkości produkcji, firma stoi przed wyborem optymalnych poziomów cen.} Optymalny poziom ceny produktu pozwala producentowi na osiągnięcie maksymalnego zysku. W zależności od poziomu konkurencyjności rynku, na którym działa dana firma, będzie ona w różny sposób ustalać swoją cenę. 
W przypadku konkurencji doskonałej, firma ustala cenę równą kosztowi krańcowemu \citep{Varian2010IntermediateEdition}. 
Podobnie, w oligopolistycznym modelu Bertranda, w którym firmy konkurują ze sobą za pomocą cen, ceną równowagi jest równa kosztowi krańcowemu \citep{Tirole1988TheTirole}. Z rozwiązania tego modelu płynie wniosek mówiący, że równowaga rynkowa, niezależnie od liczby producentów, polega na ustaleniu przez każdą z firm ceny równej kosztowi krańcowemu. Wniosek ten jest następstwem dwóch kluczowych założeń autora: homogeniczności dóbr na rynku oraz nieskończonej elastyczności popytu, skutkującej tym, że wszyscy konsumenci wybierają dobro tańsze \citep{Maskin1986TheFirms}. Jak zwracają uwagę późniejsi autorzy, założenie mówiące o homogeniczności dóbr w praktyce jest niemożliwe do spełnienia. Modele konkurencji oligopolistycznej uwzględniające różnice w ofertach firm pokazują, że stabilna równowaga na rynku występuje tylko wtedy, gdy poziom zróżnicowania jakości produktów jest odpowiednio wysoki \citep{Yue2006AAsymmetry, Tremblay2011TheDifferentiation, Farahat2011AProducts, Naimzada2012DynamicProducts}. 
W przypadku monopolu, firma ustala cenę produktu zgodnie z zasadą narzutu (ang. \textit{markup rule}). Zasada narzutu polega na ustaleniu ceny powyżej poziomu kosztu krańcowego proporcjonalnie do poziomu elastyczności cenowej popytu. Ustalenie ceny powyżej poziomu kosztu krańcowego, pozwala firmie wykorzystać siłę rynkową i osiągnąć zysk \citep{Samuelson2021ManagerialEconomics}. \newline

Badania skupiające się na optymalizacji decyzji firm w każdej z faz rozwijają się niezależnie od siebie i dostarczają rekomendacji pomijając pozostałe aspekty wytwarzania dóbr. W rzeczywistości, firmy koordynują poszczególne kwestie związane z dostarczeniem finalnego produktu na rynek i rozpatrują efektywność wszystkich podjętych decyzji łącznie. Z drugiej strony konsumenci dokonując ocen produktów i formułując swoje oczekiwania, również prezentują podejście całościowe, jednocześnie oceniając wszystkie aspekty oferowanego dobra \citep{Zeithaml1988ConsumerEvidence}. Z tego powodu, w rozprawie zakłada się, że producenci podejmują łącznie decyzje odnośnie aspektów tworzenia i oferowania dóbr. Dzięki jednoczesnemu uwzględnieniu wszystkich aspektów procesu tworzenia dóbr i powiązaniu ich z decyzjami konsumentów, możliwe jest pełne zrozumienie związków między decyzjami producentów i konsumentów i precyzyjne oszacowanie wpływu każdej decyzji firm. Następnie, dzięki zrozumieniu w jaki sposób decyzje producentów dóbr trwałych oddziałują na decyzje konsumentów, możliwe jest sformułowanie rekomendacji i wspomaganie firm w podejmowaniu decyzji w kolejnych okresach. 

\subsection{Pozyskiwanie przez firmy informacji o uczących się konsumentach}

Przedsiębiorstwa funkcjonujące na dowolnym rynku mogą zbierać i przetwarzać informacje aby podejmować prawidłowe decyzje \citep{Zikmund2010BusinessMethods}. Przykładem takich działań są badania rynkowe (ang. \textit{market research}), które polegają na identyfikacji problemu, formułowaniu hipotez, przygotowaniu schematu badawczego pozwalającego zweryfikować hipotezy, poszukiwaniu i kolekcjonowaniu danych, ich analizie i wyciąganiu użytecznych wniosków \citep{Mooi2011AResearch}.  Zbieranie danych w ramach prowadzonych badań ma dwie istotne cechy: powinno być systematyczne, a nie jednorazowe oraz powinno posiadać jasno określony cel, jakim najczęściej jest wspomaganie podejmowania decyzji przez przedsiębiorstwo. \citep{Zikmund2014MarketingResearch}. W kolejnych akapitach zostaną kolejno omówione: przyczyny, dla których firmy angażują się w prowadzenie badań konsumenckich oraz trendy obserwowane po stronie konsumentów, które jeszcze bardziej podnoszą wagę badań dla organizacji. \newline

\emph{W ramach badań rynkowych firmy zbierają informacje potrzebne do określenia cech całego rynku oraz potrzeb konsumentów}. Szczególnie ważną rolą badań jest wspomaganie projektowania nowych produktów, poprzez porównywanie ich cech z oczekiwaniami konsumentów oraz pomoc w ulepszaniu już istniejących dóbr \citep{Cooper2010BreakingFutures}. Oprócz tego badania konsumenckie są metodą weryfikacji przez firmę, czy jej działania pozwalają jednocześnie wypełniać zobowiązania wobec jej interesariuszy i odpowiadają potrzebom i oczekiwaniom konsumentów. Badania konsumenckie są bardzo istotne dla każdego przedsiębiorstwa, gdyż jak wskazuje \citet{Stone2004ConsumerCustomer}, firmy upadają, kiedy zarządzający nimi zbyt mocno skupiają się na osiągnięciu krótkoterminowych celów, jak na przykład zyski kwartalne, a nie rozwiązują problemów długoterminowych, jak poznanie i zaspokojnie potrzeb konsumentów.

\citet{Mooi2011AResearch} rekomendują wykorzystanie badań rynkowych wtedy, gdy decydenci mierzą się z niepewną sytuacją, w której muszą podjąć decyzję biznesową i gdy koszt prowadzenia tych badań jest niższy niż oczekiwany zysk z podjęcia prawidłowych decyzji. Oprócz tego, podjęcie decyzji o prowadzeniu badań wymaga wzięcia pod uwagę czynników zarządczych (np. czy  decyzja została już podjęta i badanie ma tylko potwierdzić jej zasadność)  i ograniczeń czasowych. Realizacja badania rynkowego wymaga czasu i jeśli decyzja musi zostać podjęta szybko, to wyniki badania mogą być dostępne już po podjęciu decyzji, a w rezultacie nie mieć wartości dla decydentów.

Wartość badań rynkowych można zaobserwować przede wszystkim na przykładzie firm, które rezygnowały z ich prowadzenia, ignorowały ich wyniki lub myliły się w fazie interpretacji wyników i podejmowania decyzji. Przykładami firm, które upadły lub utraciły znaczącą część swojej siły rynkowej w następstwie błędów podczas prowadzenia badań rynkowych, są:\begin{itemize}
    \item producenci telefonów komórkowych: Nokia \citep{Lee2013Nokia:Giant} i Blackberry \citep{Shobhit2020BlackBerry:Failure, Austen2022BlackBerryEnds};
    \item producenci aparatów fotograficznych: Polaroid \citep{Adiova2020TheDesign} i Kodak \citep{Mui2012HowFailed, Satell2018HowThink}; 
    \item producent samochodów General Motors \citep{SilkeCarty20097News}; \item firmy technologiczne: Compaq \citep{Yati2019WhyFail}; 
    \item firmy zajmujące się handlem detalicznym: Blockbuster \citep{Satell2018HowThink, Antioco2011HowShareholder}, Toys'R'Us \citep{Biron2022TheUs}; 
    \item firmy FMCG: Schlitz's \citep{Hughes2020OhBrand}; 
    \item startupy: Quibi \citep{Mullin2020QuibiWSJ}
\end{itemize}

\emph{Konieczność realizacji badań rynkowych i poznawania potrzeb klientów wynika z coraz większej dostępności informacji o produktach i wiedzy konsumentów}. \citet{Clemons2008HowStrategy} wskazuje, że zmiana w zachowaniach konsumentów w następstwie wyższej dostępności informacji i możliwości ich wykorzystania wymusza na producentach konieczność ponownego przemyślenia swojej strategii biznesowej. Jako przykład podaje on klasyczny sposób myślenia o strategii marketingowej firmy, czyli \textit{4P: Price, Promotion, Product design \& Physical placement}. Zwiększona dostępność informacji skutkuje tym, że obecnie cena dostosowywana jest do skłonności do zapłaty przez konsumenta, wynikającej z jego wiedzy o cechach produktu; promocja produktu coraz częściej polega na generowaniu treści reklamowych przez samych konsumentów i opiera się na tworzonych przez nich recenzjach; projektowanie produktów polega na dostosowywaniu jego cech do potrzeb coraz węższych grup konsumentów (ang. \textit{hyperdifferentiation}); ważność dostępności sieci sprzedaży spada z uwagi na dynamiczny rozwój sprzedaży w Internecie. Autor zwraca uwagę, że istotna zmiana w zachowaniach konsumentów i wynikających z nich zachowaniach firm nie polega na zmianie celów konsumentów oraz producentów, którzy nadal kierują się maksymalizacją oczekiwanej użyteczności i zysku. Różnica wynika z łatwego dostępu do precyzyjnych i aktualnych informacji o produktach. Zwiększenie stopnia poinformowania konsumentów autor określił mianem \textit{consumer's informedness} i zwrócił uwagę na konieczność ciągłego monitorowania potrzeb i wyborów konsumentów przez firmy, gdyż dopiero zrozumienie przyczyn stojących za wyborami konsumentów pozwala firmie w prawidłowy sposób dostosować swoją strategię. Dostosowywanie strategii polega m.in. na tworzeniu produktów, pozwalają konsumentom zaspokoić ich potrzeby, włącznie z potrzebami nieuświadomionymi lub ustalaniu cen odpowiadających oczekiwanym przez konsumentów cechom produktów.

\citet{Li2014ConsumerStrategy} badał, w jaki sposób poziom wiedzy konsumentów o produktach wpływa na ich decyzje oraz, w jaki sposób firma powinna modyfikować swoją strategię w obliczu konsumentów zdobywających wiedzę. W swoim badaniu autorzy podzielili populację konsumentów na tych, dla których podczas podejmowania decyzji ważniejsze są ceny (ang. \textit{commodity segment}) i tych, którzy podążają za jakością produktów i nie są wrażliwi na różnice cen (ang. \textit{differentiated segment}). Wyniki osiągnięte przez autorów wskazują, że wyższy poziom wiedzy o produktach konsumentów z segmentu \textit{differentiated} prowadzi do częstszego podejmowania przez nich decyzji w oparciu o cechy produktów i ich dopasowanie do własnych potrzeb, w oderwaniu od ceny dóbr. Oprócz tego, im wyższa jest wiedza konsumentów z segmentu \textit{commodity} o cenach produktów, tym wyższa jest cenowa elastyczność popytu. Autorzy zauważają, że stopień poinformowania konsumentów wpływa na popytową część rynku i pośrednio, również na część podażową. Autorzy rekomendują, aby firmy brały pod uwagę cechy konsumentów, ich przynależność do różnych segmentów rynku, przeszłe zachowania oraz poziom ich poinformowania.

Wiedza konsumentów odnośnie cech produktów wpływa na formułowane przez nich oczekiwania odnośnie użyteczności, która jest podstawą podejmowanych przez nich wyborów \citep{vonNeumann1947TheoryBehavior, Marschak1950RationalUtility,Friedman1952TheUtility,Markowitz1952TheWealth, Fishburn1968UtilityTheory, Dyer1992MultipleYears, Kreps2012MicroeconomicMarkets}. W literaturze ekonomicznej dotyczącej wyboru konsumenta w nurcie \textit{Bayesian learning customers}, wiedza konsumentów nazywana jest zbiorem informacyjnym, a aktualizacja tego zbioru następuje poprzez uczenie się. W celu rozwiązania dynamicznego problemu konsumenta, dominuje podejście ekonometryczne, a autorzy stosują przede wszystkim modele strukturalne \citep{Erdem1996, Erdem1998AnBranding,  Erdem2008AQuality}. Z modelami strukturalnymi dotyczącymi wyboru konsumenta związany jest jednak problem złożoności, omówiony przez Geweke i Keane \citep{Geweke2010BayesianProgramming}. \newline

Podsumowując, prowadzenie badań rynkowych przez producentów pozwala im lepiej zrozumieć potrzeby konsumentów, ale nie zawsze jest opłacalne z uwagi na koszty badań. Wraz z rosnącym stopniem poinformowania konsumentów o cechach produktów, rośnie skłonność do zmiany produktu wynikająca z dopasowania cech dóbr do potrzeb konsumentów lub z powodu niższych cen. Stąd, producenci chcący zwiększać zyski w obliczu zdobywających informacje i uczących się konsumentów, powinni być bardziej skłonni do prowadzenia badań rynkowych i wykorzystywania ich wyników. 

Wprowadzenie w rozprawie zróżnicowania producentów ze względu na posiadany przez nich zasób informacji o konsumentach pozwala porównać efektywność podejmowanych przez nich decyzji. Zasób informacji producenta jest zbiorem wszystkich informacji posiadanych przez producenta, które umożliwiają mu podjęcie decyzji odnośnie cech produktu, wielkości produkcji oraz polityki cenowej. Zasób informacji producenta jest wynikiem prowadzonych badań konsumenckich, a jego rozbudowa jest związana z dodatkowym kosztem ponoszonym przez firmę. Dzięki oszacowaniu różnic w zyskach pomiędzy producentami i weryfikacji, czy dodatkowe informacje są użytecznie dla przedsiębiorstwa, możliwe jest stworzenie rekomendacji dla firm operujących na rynkach dóbr trwałych. Rekomendacje dotyczą zasadności pozyskiwania dodatkowych informacji o konsumentach oraz wskazują, które informacje o konsumentach są kluczowe dla zwiększania zysku firmy. Dzięki temu, pozwalają określić optymalną wielkość próby badawczej oraz wspomóc firmę we właściwej wycenie badania przy uwzględnieniu zachowań firm konkurencyjnych.

\section{Hipotezy badawcze}

W rozprawie poddane weryfikacji zostaną następujące hipotezy badawcze:  \newline

H1: \emph{O modelu}: Wykorzystując podejście symulacyjne możliwe jest stworzenie modelu rynku dóbr trwałych, na którym autonomiczni producenci prowadzą badania konsumentów, projektują dobra i planują proces produkcji. Modelowany rynek odznacza się występowaniem heterogenicznych konsumentów, podejmujących decyzje na podstawie formułowanych i dynamicznie aktualizowanych oczekiwań. \newline

H2: \emph{O oczekiwaniach konsumentów}: Uwzględnienie oczekiwań konsumentów w planach produkcyjnych istotnie zwiększa osiągane przez firmę zyski. Im dłużej dany typ dobra trwałego pozostaje w użyciu, tym bardziej zagrożony jest zysk przedsiębiorstwa, które nie uwzględnia w swoich planach informacji o oczekiwaniach klientów. \newline

H3: \emph{O konkurencji}: Wraz ze wzrostem liczby producentów, którzy opierają swoje decyzje na informacjach pozyskanych od konsumentów, rośnie efektywność rynku i nadwyżki producentów i konsumentów. Wyższe zyski producentów opierających swoje decyzje o badania konsumenckie wynika z optymalnego wyznaczania przez nich cen, dostosowanych do parametrów produktu oczekiwanych przez konsumentów. \newline

H4: \emph{O komunikacji między konsumentami}:  Im częstsza jest wymiana informacji pomiędzy konsumentami tym wyższa jest efektywność całego rynku. Im wyższa jest częstotliwość wymiany informacji pomiędzy konsumentami, tym wyższy zysk osiąga producent, który opiera swoje decyzje o wyniki badań oczekiwań klientów. \newline

Hipoteza \textit{H1: O modelu} dotyczy możliwości stworzenia i wykorzystania modelu, w którym każdy podmiot, konsument i producent, podejmuje autonomiczne decyzje. Od strony popytowej, weryfikacja hipotezy będzie polegać na próbie odwzorowania sytuacji, w której konsumenci w dynamiczny sposób aktualizują swoje oczekiwania odnośnie cech produktów. Od strony podażowej, będzie to stworzenie mechanizmu podejmowania decyzji i modelowe ujęcie prowadzenia przez firmy badań konsumenckich. Weryfikacja tej hipotezy, umożliwia sprawdzenie pozostałych hipotez oraz w oczywisty sposób jest niezbędna dla osiągnięcia celów rozprawy. 

Hipoteza \textit{H2: O oczekiwaniach konsumentów} dotyczy wpływu, jaki na decyzje producentów wywierają informacje pozyskane od konsumentów. Po pierwsze, sprawdzenie będzie dotyczyć wyższej średniej nadwyżki producenta, który podczas podejmowania decyzji kieruje się informacjami o konsumentach, w stosunku do producenta, który pomija ten aspekt w swoich działaniach. Po drugie, zweryfikowany zostanie wpływ cech rynku dóbr trwałych na opisaną w punkcie pierwszym zależność. W szczególności, przedmiotem analizy będzie wpływ trwałości dóbr na wpływ informacji o konsumencie na nadwyżkę producenta. Celem weryfikacji hipotezy jest sformułowanie rekomendacji działań firmy w obszarze badań konsumenckich i warunków jakie muszą spełnić badania konsumenckie, by stanowić zyskowne przedsięwzięcie z punktu widzenia firmy. Sprawdzenie tej hipotezy spełnia podstawowy cel rozprawy jakim jest weryfikacja wpływu badań konsumenckich na efektywność działań podejmowanych przez producentów.

Hipoteza \textit{H3: O konkurencji} skupia się na porównaniu efektywności rynków, gdzie producenci podejmują decyzje w oderwaniu od badań konsumentów do rynków, gdzie producenci wszystkie swoje decyzje opierają o wyniki badań. Sprawdzeniu będą podlegały również rynki, gdzie producenci różnią się od siebie pod względem prowadzenia badań konsumenckich. Celem weryfikacji hipotezy jest sformułowanie rekomendacji odnośnie procesu projektowania dóbr i planowania produkcji w powiązaniu w prowadzonymi przez firmę badaniami konsumenckimi. Tym samym, weryfikacja hipotezy pozwoli zrozumieć czym różnią się decyzje producentów podejmowane w oparciu o badania konsumenckie od decyzji podejmowanych w oderwaniu od wiedzy o kupujących. Oprócz tego, zweryfikowana zostanie różnica działań producenta badającego konsumentów w zależności od tego, czy firma konkurencyjna również prowadzi badania konsumenckie czy nie.

Hipoteza \textit{H4: O komunikacji między konsumentami} będzie stanowić próbę określenia wpływu sieci powiązań populacji konsumentów na wyniki osiągane przez firmy badając konsumentów. Celem weryfikacji hipotezy jest sformułowanie rekomendacji odnośnie zachowania firmy w kontekście wymiany informacji między konsumentami, np. kiedy dla firmy opłacalne jest wspomaganie wymiany informacji, a kiedy jest to niewskazane. Sprawdzenie tej hipotezy umożliwi zrozumienie, w jaki sposób struktura populacji konsumentów wpływa na zasadność prowadzenia badań konsumenckich i czy występują takie struktury populacji, dla których prowadzenie badań nie wpływa istotnie na osiągany przez firmę zysk.

Podsumowując, weryfikacja każdej hipotezy stanowi istotny wkład w osiągnięcie celu rozprawy. Zaczynając od budowy modelu pozwalającego na weryfikację hipotez; poprzez zweryfikowanie wpływu badań konsumenckich na zyski firmy; zbadanie zasadności prowadzenia badań w zależności od działań firmy konkurencyjnej i określenie różnic w działaniach firm prowadzących badania i tych, które tego nie robią; po zrozumienie w jaki sposób struktura populacji wpływa na zasadność prowadzenia badań.

% uwzględnienie strony popytowej,
\section{Uzasadnienie wyboru metody}

W tym rozdziale zostanie przedstawiony wybór metody badawczej oraz jego uzasadnienie.

Aby osiągnąć cele rozprawy, zostanie podjęta próba wykorzystania podejścia wieloagentowego do budowy modelu oligopolistycznego rynku dóbr trwałych. Liczba implementacji podejścia wieloagentowego rośnie silnie w ciągu ostatnich dwudziestu lat, dzięki coraz większym możliwościom obliczeniowym współczesnych komputerów \citep{Lee2015TheAnalysis}.

W proponowanym modelu występują dwa typy agentów: producenci oraz konsumenci, którzy niezależnie od siebie rozwiązują swoje problemy. Problem producentów, zwanych wymiennie firmami lub przedsiębiorstwami, polega na projektowaniu dóbr trwałych oraz planowaniu ich produkcji i polityki cenowej. Problem konsumentów polega na podejmowaniu decyzji zakupowych w oparciu o posiadany zasób informacji. Informacje posiadane przez konsumenta są wynikiem jego osobistych doświadczeń z konsumpcją produktów oraz wymiany informacji z pozostałymi konsumentami.  \newline

Warto podkreślić, że w literaturze występują również przykłady wykorzystania modelowania wieloagentowego uwzględniającego uczących się konsumentów, jak na przykład model autorstwa Izquierdo i Izquierdo \citep{Izquierdo2007TheEfficiency}. W swoim artykule autorzy przedstawili wieloagentowy model rynku, gdzie konsumenci poznają użyteczność produktu poprzez jego użytkowanie oraz gdzie występuje komunikacja między agentami. Na podstawie tego modelu autorzy rozpatrywali sytuację, w której brak występowania komunikacji między agentami prowadzi do załamania się rynku. Przyczyną takiego zjawiska jest brak możliwości zmiany postrzegania jakości produktów przez konsumentów, których rozczarował otrzymany egzemplarz niskiej jakości. Autorzy wskazują, że potencjalnym rozwiązaniem problemu załamującego się rynku jest wprowadzenie dodatkowych źródeł sygnałów, które pozwoliłyby konsumentom, na zmianę indywidualnej oceny produktu.  \newline

Jak wskazują autorzy wykorzystujący podejście wieloagentowe w modelowaniu zachowań uczestników rynku, ma ono szereg zalet. Po pierwsze, model wieloagentowy budowany jest na poziomie pojedynczych, heterogenicznych jednostek. Dzięki temu, że uwzględnia on mikropodstawy (ang. \textit{bottom-up}), pozwala na odwzorowanie funkcjonowania złożonego systemu i jednoczesną analizę zmian zachodzących na poziomie pojedynczych producentów, konsumentów oraz całego rynku \citep{Zhang2007Agent-basedEffect}. Po drugie, pozwala on na zrozumienie niepewności związanej z otrzymywanymi wynikami, gdyż jego wynikiem jest empiryczny rozkład prawdopodobieństwa, a nie jedynie wartość oczekiwana. Po trzecie, daje możliwość symulowania sytuacji kontrfaktycznych i zmian strukturalnych.  \newline

Uzasadniając wybór metody rozwiązania przedstawionego problemu, warto pokreślić, że posiada on kilka cech charakterystycznych. Po pierwsze, występuje w nim populacja heterogenicznych konsumentów oraz firm. Niejednorodność populacji konsumentów odnosi się do: liczby innych agentów, z którymi agent wchodzi w interakcję, oczekiwań co do cech dostępnych produktów oraz odmiennego sposobu podejmowania decyzji zakupowych (wynika to m.in z różnych metod wyceny jakości produktu i dyskontowania przyszłości). Po drugie, konsumenci komunikują się ze sobą i przekazują sobie nawzajem sygnały dotyczące ocen produktów. Heterogeniczność firm polega na przyjmowaniu odmiennych metod podejmowania decyzji (w oparciu o badania konsumenckie, lub nie). Opisane cechy, czyli występowanie po obu stronach rynku \emph{autonomicznych agentów, posiadających indywidualne charakterystyki oraz zachowania} oraz fakt, iż konsumenci \emph{intensywnie wchodzą ze sobą w interakcje} są charakterystyczną cechą zjawisk, do wyjaśniania których stosuje się modelowanie wieloagentowe \citep{Macal2014IntroductorySimulation}.  \newline

Warto dodać, że celu rozprawy jakim jest poznanie i zrozumienie wpływu informacji o oczekiwaniach konsumentów na efektywność podejmowanych przez firmę decyzji nie da się osiągnąć za pomocą dedykowanego badania empirycznego. Jest tak, ponieważ aby umożliwić osiągnięcie celu należałoby przeprowadzić nie jedno, ale kilka badań weryfikujących efekty osiągnięte przez różniące się od siebie uwarunkowania rynkowe, by zgromadzić dostatecznie dużą i zróżnicowaną bazę wyników. Takie podejście jest czasochłonne, a firmy dokonując decyzji odnośnie projekowania dóbr i planowania procesu produkcji potrzebują rekomendacji jak najszybciej. Oprócz tego, przeprowadzenie wielu badań empirycznych jest kosztowne. Ponadto, nawet przeprowadzenie wymaganej liczby badań nie daje pewności, że ich wyniki będą wartościowe w ciągle zmieniającej się sytuacji rynkowej. Ostatecznie, istnieją przypadki, gdy skorzystanie z wniosków badań empirycznych nie jest możliwe, na przykład w przypadku wchodzącej na rynek firmy.

Na podstawie przedstawionych w tym rozdziale przyczyn, środkiem prowadzącym do rozwiązania przedstawionego problemu będzie stworzenie dedykowanego modelu opartego o podejście wieloagentowe. Wyniki symulacji przeprowadzonych w oparciu o stworzony model wieloagentowy posłużą jako podstawa weryfikacji hipotez badawczych i pozwolą na osiągnięcie zakładanych celów rozprawy. 

\section{Plan rozprawy}

W tym rozdziale przedstawiony zostanie ramowy plan rozprawy. Plan rozprawy rozpoczyna się wprowadzeniem określającym cel rozprawy i ustanawiającym zakres prowadzonego badania. Następnie zostaną przedstawione osiągnięcia badawcze w obszarze, który jest przedmiotem rozprawy. Potem zostanie zaprezentowana i uzasadniona przyjęta metoda badawcza, opisana zostanie struktura modelu i plan eksperymentów a także zostaną zweryfikowane hipotezy badawcze.

% 1. Wprowadzenie
\subsection*{I Wprowadzenie}

W ramach wprowadzenia przedstawiony zostanie cel rozprawy oraz uzasadnienie wyboru problemu badawczego. Uzasadnienie wyboru problemu badawczego będzie oparte na dwóch przesłankach. Po pierwsze, są to wnioski płynące z przeglądu literatury dotyczącej badania rynków dóbr trwałych. Po drugie, przedstawione zostaną przykłady empiryczne obrazujące, jaki wpływ na skuteczność podejmowania decyzji przedsiębiorstwa ma pominięcie oczekiwań konsumentów. Wśród przykładów empirycznych zostaną wymienione: producenci telefonów komórkowych: Nokia \citep{Lee2013Nokia:Giant} i Blackberry \citep{Shobhit2020BlackBerry:Failure, Austen2022BlackBerryEnds}; producenci aparatów fotograficznych: Polaroid \citep{Adiova2020TheDesign} i Kodak \citep{Mui2012HowFailed, Satell2018HowThink}; producent samochodów General Motors \citep{SilkeCarty20097News}; firmy technologiczne: Compaq \citep{Yati2019WhyFail}; firmy zajmujące się handlem detalicznym: Blockbuster \citep{Satell2018HowThink, Antioco2011HowShareholder}, Toys'R'Us \citep{Biron2022TheUs}; firmy FMCG: Schlitz's \citep{Hughes2020OhBrand}; startupy: Quibi \citep{Mullin2020QuibiWSJ}.
Oprócz celu rozprawy i uzasadnienia wyboru problemu, we wprowadzeniu zostaną przedstawione hipotezy badawcze oraz szczegółowy plan ich weryfikacji.

% 2. Przegląd literatury
\subsection*{II Rola oczekiwań konsumentów na oligopolistycznych rynkach dóbr trwałych} 

W tym rozdziale przedstawiony zostanie przegląd literatury dotyczącej trzech obszarów tematycznych, z których składa się omawiany problem badawczy. Omawianymi obszarami będą: rynki oligopolistyczne, rynki dóbr trwałych i proces formułowania oczekiwań przez konsumentów oraz metody badań konsumenckich, dzięki którym firmy mogą poznać i zrozumieć swoich klientów.

\subsubsection*{II-1 Literatura dotycząca rynków oligopolistycznych}

W tym podrozdziale zostanie przedstawiona literatura związana z badaniami rynków oligopolistycznych. Zostaną przywołane modele klasyczne: Cournota, Bertranda oraz Stackelberga \citep{Tirole1988TheTirole}. Oprócz nich, zostaną przedstawione modele rynków oligopolistycznych, na których występuje zróżnicowanie jakości dóbr: Hotellinga \citep{Hotelling1929StabilityCompetition} i Salopa \citep{Salop1979MonopolisticGoods}. Następnie omówione zostaną badania dotyczące oligopolistycznych rynków dóbr trwałych \citep{Desai1999CompetitionSelling, DeCroix1999OptimalOligopoly, Driskill2001DurableOligopoly, Esteban2007DurableAutomobiles, Sagasta2015PurchaseOligopolies, Caylor2018SignalingOligopoly}.

\subsubsection*{II-2 Literatura dotycząca rynków dóbr trwałych}

W tym podrozdziale zostaną przedstawione badania dotyczące rynków dóbr trwałych. Przeglą badań zostanie podzielony na trzy dominujące kierunki, zgodnie z zaprezentowanym w niniejszej koncepcji. Kierunki te stanowią: badania nad optymalną trwałością dóbr, począwszy od artykułów Swana (\citeyear{Swan1970DurabilityGoods, Swan1971TheMonopoly, Swan1972OptimumObsolescence}); badania nad niespójnością czasową decyzji producenta, począwszy od artyułu Coase'a (\citeyear{Coase1972DurabilityMonopoly}) i badania nad asymetrią informacji na rynkach dóbr trwałych, począwszy od artykułu Akerloffa (\citeyear{Akerlof1970TheMechanism}). 

\subsubsection*{II-3 Literatura dotycząca oczekiwań konsumentów i badań konsumenckich}

W tym podrozdziale zostanie przedstawiona literatura badająca formowanie się oczekiwań konsumentów oraz ich zmiany \citep{Oliver1987APropositions, Curtin2019ConsumerImpact}. Oprócz tego zostanie omówiona rola badań rynkowych i konsumenckich w przedsiębiorstwach ze szczególnym uwzględnieniem wspomnianego zjawiska \textit{consumer's informedness} \citep{Clemons2008HowStrategy, Li2014ConsumerStrategy}

\subsection*{III Wybór metody wraz z uzasadnieniem oraz opis wykorzystanego modelu}

W tym rozdziale zostanie przedstawiona i uzasadniona metoda badawcza, która zostanie zastosowana do weryfikacji sformułowanych hipotez badawczych. Proponowany model wieloagentowy zostanie stworzony mając na uwadze zasady tworzenia modeli tego typu przedstawione przez Randa i Rusta (\citeyear{Rand2011Agent-basedRigor}) oraz Edmondsa i innych (\citeyear{Edmonds2017DifferentPurposes}). Model będzie opisany zgodnie z protokołem ODD (ang. \textit{Overview,  Design  concepts, Details}), który jest standardowym schematem opisu modeli tej klasy \citep{Grimm2006AModels}. Wykorzystanie modeli wieloagentowych w analizie zjawisk ekonomicznych podsumowują \cite{Hamill2015Agent-BasedEconomics}.

\subsubsection*{III-1 Wybór metody wraz z uzasadnieniem}

W tym podrozdziale zostanie przedstawiona metoda badawcza, jaką jest symulacyjny model wieloagentowy. Wybór metody badawczej zostanie uzasadniony w oparciu o cechy podmiotów gospodarczych uwzględnionych w modelu, na podstawie zasad opisanych przez Macala i Northa (\citeyear{Macal2014IntroductorySimulation}).

\subsubsection*{III-2 Autorski model oligopolistycznego rynku dóbr trwałych}

W tym podrozdziale zostanie przedstawiony proponowany model oligpolistycznego rynku dóbr trwałych. W szczególności szczegółowo zostaną opisani agenci - konsumenci oraz producenci. Opis zawierać będzie zestawienie cech agentów oraz ich problemy decyzyjne. Opis zostanie podsumowany za pomocą standardowego protokołu ODD \textit{Overview,  Design  concepts, Details} \citep{Grimm2020TheRealism}.

\subsubsection*{III-3 Opis eksperymentów wykonywanych z modelem} 

W tym podrozdziale zostaną przedstawione założenia dotyczące eksperymentów, które zostaną wykonane z uprzednio omówionym modelem. Dla każdego eksperymentu służącego weryfikacji hipotez badawczych zostanie przedstawiony schemat doboru parametrów i proces symulacji. Granice przedziałów, definiujących jak zmieniać się będą mogły dopuszczalne wartości parametrów, zostaną ustalone na podstawie wartości parametrów, które przyjmowane są w przypadku podobnych problemów opisywanych w literaturze oraz wyników badań i modeli opisywanych w literaturze.

\subsubsection*{III-4 Weryfikacja hipotez badawczych i analiza wrażliwości wyników na zmianę założeń}

W tym podrozdziale zostanie przeprowadzona weryfikacja hipotez badawczych w oparciu o wyniki numeryczne osiągnięte dzięki wykonanym z modelem eksperymentom. Dodatkowo, zostanie przeprowadzona analiza wrażliwości wyników na zmianę założeń. 

W ramach badania poprawności modelu, przedstawiony model zostanie poddany procesowi weryfikacji, czyli zostanie podjęta próba potwierdzona jego zgodności z założeniami oraz specyfikacją przedstawioną w modelu konceptualnym. Ponieważ proponowany model zawiera się w nurcie ekonomii teoretycznej, jego walidacja będzie polegać na porównaniu wyników przeprowadzonych eksperymentów z dostępnymi wynikami przedstawionymi w literaturze.

\subsubsection*{III-5 Podsumowanie i rekomendacje działań firmy}

W tym podrozdziale zostanie dokonane podsumowanie proponowanego modelu, jego implementacji, wykonanych eksperymentów i osiągniętych wyników. W oparciu o podsumowanie, zostaną sformułowane rekomendacje dotyczące działań producenta dóbr trwałych funkcjonującego na rynku oligopolistycznym.

\subsection*{IV Wnioski końcowe}

W tym rozdziale dokonane zostanie podsumowanie rozprawy, dyskusja nad osiągniętymi wynikami oraz przedstawione zostaną kierunki potencjalnego rozwoju proponowanego modelu.


\bibliography{phd_references}

\end{document}


